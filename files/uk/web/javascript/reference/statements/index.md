---
title: Інструкції та оголошення
slug: Web/JavaScript/Reference/Statements
tags:
  - JavaScript
  - Landing page
  - Reference
  - statements
browser-compat: javascript.statements
---
{{jsSidebar("Statements")}}

JavaScript-додатки складаються з інструкцій із певним синтаксисом. Єдина інструкція може простягатися на багато рядків. Декілька інструкцій можуть входити в єдиний рядок, за умови, що кожні інструкція виділена крапкою з комою. Інструкція — це не якесь ключове слово, а група таких слів.

## Інструкції та оголошення за категоріями

Перелік інструкцій в алфавітному порядку знаходиться в боковій панелі зліва.

### Керування плином виконання

- {{jsxref("Statements/block", "Блок","",1)}}
  - : Блокова інструкція застосовується для об'єднання нуля чи більше інструкцій. Блок виділяється парою фігурних дужок.
- {{jsxref("Statements/break", "break")}}
  - : Перериває поточну інструкцію циклу, перемикання чи мітки, і передає керування програмою до наступної після перерваної інструкції.
- {{jsxref("Statements/continue", "continue")}}
  - : Перериває виконання інструкцій поточної ітерації поточного циклу, або циклу з міткою, і продовжує виконання циклу з наступної ітерації.
- {{jsxref("Statements/Empty", "Пустота","",1)}}
  - : Порожня інструкція використовується аби не передавати жодної інструкції там, де синтаксис JavaScript очікує інструкцію.
- {{jsxref("Statements/if...else", "if...else")}}
  - : Виконує інструкцію, якщо наведена умова є істинною. Якщо умова є хибною — виконується інша інструкція.
- {{jsxref("Statements/switch", "switch")}}
  - : Обчислює вираз, зіставляючи значення виразу з умовою випадку, і виконує інструкції, пов'язані зі цим випадком.
- {{jsxref("Statements/throw", "throw")}}
  - : Викидає виняток, визначений користувачем.
- {{jsxref("Statements/try...catch", "try...catch")}}
  - : Позначає блок інструкцій, які програма спробує виконати, і зазначає відповідь, на випадок якщо буде викинуто виняток.

### Оголошення

- {{jsxref("Statements/var", "var")}}
  - : Оголошує змінну, опційно ініціалізуючи її значенням.
- {{jsxref("Statements/let", "let")}}
  - : Оголошує локальну змінну в області видимості блока, опційно ініціалізуючи її значенням.
- {{jsxref("Statements/const", "const")}}
  - : Оголошує названу константу, яка доступна лише для читання.

### Функції та класи

- {{jsxref("Statements/function", "function")}}
  - : Оголошує функцію зі вказаними параметрами.
- {{jsxref("Statements/function*", "function*")}}
  - : Генераторні функції уможливлюють простіше написання [ітераторів](/uk/docs/Web/JavaScript/Reference/Iteration_protocols).
- {{jsxref("Statements/async_function", "async function")}}
  - : Оголошує асинхронну функцію зі вказаними параметрами.
- {{jsxref("Statements/async_function*", "async function*")}}
  - : Асинхронні генераторні функції уможливлюють простіше написання асинхронних [ітераторів](/uk/docs/Web/JavaScript/Reference/Iteration_protocols).
- {{jsxref("Statements/return", "return")}}
  - : Вказує значення, яке буде повернено функцією.
- {{jsxref("Statements/class", "class")}}
  - : Оголошує клас.

### Ітерації

- {{jsxref("Statements/do...while", "do...while")}}
  - : Створює цикл, що виконує вказану інструкцію доти, допоки перевіркова умова не стане хибною. Умова обчислюється після виконання інструкції, таким чином вказану інструкцію буде виконано принаймні один раз.
- {{jsxref("Statements/for", "for")}}
  - : Створює цикл, що складається зі трьох необов'язкових виразів, виділених дужками й розділених крапками з комами, за якими слідує інструкція, яка виконуватиметься в циклі.
- {{jsxref("Statements/for...in", "for...in")}}
  - : Перебирає перелічувані властивості об'єкта в довільному порядку. Інструкції можуть виконуватися для кожної окремої властивості.
- {{jsxref("Statements/for...of", "for...of")}}
  - : Перебирає ітеровані об'єкти (в тому числі {{jsxref("Global_Objects/Array","масиви","","true")}}, масивоподібні об'єкти, [ітератори та генератори](/uk/docs/Web/JavaScript/Guide/Iterators_and_Generators)), викликаючи прилаштовану ітераційну причепу з інструкціями, які буде виконано для значення кожної окремої властивості.
- {{jsxref("Statements/for-await...of", "for await...of")}}
  - : Перебирає асинхронні ітеровані об'єкти, масивоподібні об'єкти, [ітератори та генератори](/uk/docs/Web/JavaScript/Guide/Iterators_and_Generators), викликаючи прилаштовану ітераційну причепу з інструкціями, які буде виконано для значення кожної окремої властивості.
- {{jsxref("Statements/while", "while")}}
  - : Створює цикл, що виконує вказану інструкцію доти, допоки перевіркова умова залишається істинною. Умова обчислюється перед виконанням інструкції.

### Інші

- {{jsxref("Statements/debugger", "debugger")}}
  - : Викликає будь-яку наявну функціональність зневадження. Якщо немає жодної доступної функціональності зневадження — ця інструкція не робить нічого.
- {{jsxref("Statements/export", "export")}}
  - : Застосовується для експорту функцій, аби зробити їх доступними для імпорту у зовнішніх модулях та інших скриптах.
- {{jsxref("Statements/import", "import")}}
  - : Застосовується для імпорту функцій, експортованих із зовнішнього модуля, іншого скрипту.
- {{jsxref("Statements/label", "label", "", 1)}}
  - : Надає інструкцію з ідентифікатором, до якого можна звернутися використавши інструкції `break` чи `continue`.
- {{jsxref("Statements/with", "with")}}
  - : Розширює ланцюжок областей видимості для інструкції.

## Сумісність із браузерами

{{Compat}}

## Дивіться також

- [Оператори](/uk/docs/Web/JavaScript/Reference/Operators)

---
title: Переведення на новий рядок і розривання тексту
slug: Web/CSS/CSS_text/Wrapping_breaking_text
page-type: guide
---

{{CSSRef}}

Цей посібник пояснює різні способи того, як можна в CSS спрямувати переповнений текст.

## Що таке переповнений текст?

У CSS, коли є нерозривний рядок, як то дуже довге слово, то усталено такий рядок вилізе за межі будь-якого контейнера, котрий замалий для цього рядка за рядковою віссю. Це можна спостерігати в прикладі нижче: довге слово простягається за межі рамки, в котрій вміщено.

{{EmbedGHLiveSample("css-examples/css-text/inline-overflow.html", '100%', 420)}}

CSS покаже переповнення саме так, тому що якась інша поведінка могла б призвести до втрати даних. У CSS втрата даних означає, що частина вмісту зникає. Тож початкове значення {{cssxref("overflow")}} – `visible`, і переповнений текст можна бачити. Загалом краще мати змогу помітити переповнення, навіть якщо це має неохайний вигляд. Якби речі зникали або обрізалися, що сталося б, якби `overflow` мала значення `hidden`, то цього можна було б не помітити при попередньому перегляді сайту. Неохайне переповнення принаймні легко помітити, і в найгіршому випадку відвідувач матиме змогу побачити й прочитати вміст, навіть якщо він буде дещо дивним на вигляд.

У наступному прикладі можна побачити, що буде, якщо `overflow` отримає значення `hidden`.

{{EmbedGHLiveSample("css-examples/css-text/inline-overflow-hidden.html", '100%', 420)}}

## Знаходження розміру min-content

Для знаходження мінімального розміру рамки, котра вмістить свій вміст без переповнень, слід задати властивості рамки {{cssxref("width")}} і {{cssxref("inline-size")}} з однаковим значенням – {{cssxref("min-content")}}.

{{EmbedGHLiveSample("css-examples/css-text/min-content.html", '100%', 420)}}

Застосування `min-content`, таким чином, є одним з варіантів роботи з рамками переповнення. Якщо можливо дозволити рамці зростати до мінімального розміру, необхідного вмістові, але не більше, то застосування цього ключового слова дасть саме такий розмір.

## Розривання довгих слів

Коли треба, аби рамка мала фіксований розмір, або коли треба пересвідчитись, що довгі слова не будуть вилазити за край, то може стати в пригоді властивість {{cssxref("overflow-wrap")}}. Вона розриває слово, коли воно задовге, аби вміститися в рядок саме по собі.

{{EmbedGHLiveSample("css-examples/css-text/overflow-wrap.html", '100%', 660)}}

> **Примітка:** Властивість `overflow-wrap` діє так само, як нестандартна властивість `word-wrap`. Властивість `word-wrap` нині обробляється браузерами як псевдонім для її стандартного аналога.

Альтернативна властивість, котру можна спробувати – {{cssxref("word-break")}}. Вона розриває слово у тій точці, в якій починається переповнення. Вона також збереже його цілим, якщо розміщення слова на новому рядку дозволить показати його без розриву.

У наступному прикладі можна порівняти дію цих двох властивостей на однакові рядки тексту.

{{EmbedGHLiveSample("css-examples/css-text/word-break.html", '100%', 700)}}

Це може бути корисним, коли треба запобігти появі великої прогалини, коли для рядка недостатньо місця. Або коли є інший елемент, зразу після якого не хочеться робити розрив.

У прикладі нижче є поле для галочки та підпис. Скажімо, вам хочеться, аби підпис розривався, якщо він задовгий для рамки. Проте не хочеться, аби розрив відбувався зразу після поля.

{{EmbedGHLiveSample("css-examples/css-text/word-break-checkbox.html", '100%', 660)}}

## Додавання дефісів

Для додавання дефісів при розриві слів, слід застосувати властивість CSS {{cssxref("hyphens")}}. При застосуванні значення `auto` браузер вільний автоматично розривати слова у відповідних точках для дефісів, згідно з будь-якими правилами, які він обере. Щоб мати якийсь контроль над цим процесом, можна задати значення `manual`, а тоді вставити в рядок символ жорсткого або м'якого розриву. Жорсткий розрив (`‐`) завжди відбудеться, навіть коли це не обов'язково. М'який розрив (`&shy;`) відбувається лише тоді, коли розрив потрібен.

{{EmbedGHLiveSample("css-examples/css-text/hyphens.html", '100%', 600)}}

Також можна вжити властивість {{cssxref("hyphenate-character")}}, щоб в кінці рядка (перед розривом) використовувався вибраний рядок, а не усталений для конкретної мови символ дефіса. Значення `auto` обирає правильне значення для позначення розриву слова згідно з типографічними поняттями поточної мови вмісту.

CSS надає додатковий контроль над дефісами: властивість {{cssxref("hyphenate-limit-chars")}} може бути використана для задання мінімальної довжини слова, яка дозволяє додавання дефіса, а також мінімальної кількості символів перед і після дефіса.

## Елемент `<wbr>`

Коли відомо, де довгий рядок повинен бути розірваний, то також можна вставити елемент HTML {{HTMLElement("wbr")}}. Це може бути корисно випадках штибу виведення на сторінці довгого URL. Потім можна додати властивість, аби розірвати рядок в доречних місцях, аби його було легше читати.

У прикладі нижче текст розривається в місці розташування {{HTMLElement("wbr")}}.

{{EmbedGHLiveSample("css-examples/css-text/wbr.html", '100%', 460)}}

## Дивіться також

- Елемент HTML {{HTMLElement("wbr")}}
- Властивість CSS {{cssxref("word-break")}}
- Властивість CSS {{cssxref("overflow-wrap")}}
- Властивість CSS {{cssxref("white-space")}}
- Властивість CSS {{cssxref("text-wrap")}}
- Властивість CSS {{cssxref("hyphens")}}
- Властивість CSS {{cssxref("hyphenate-character")}}
- Властивість CSS {{cssxref("hyphenate-limit-chars")}}
- [Переповнювання і втрата даних у CSS](https://www.smashingmagazine.com/2019/09/overflow-data-loss-css/)

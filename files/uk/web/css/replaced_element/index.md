---
title: Заміщені елементи
slug: Web/CSS/Replaced_element
page-type: guide
---

{{CSSRef}}

**Заміщений елемент** у [CSS](/uk/docs/Web/CSS) – це елемент, чиє представлення лежить поза областю дії CSS; це зовнішні об'єкти, чиє представлення – незалежне від моделі форматування CSS.

Простіше кажучи, це елементи, на чий вміст не впливають стилі поточного документа. За допомогою CSS можна впливати на положення заміщеного елемента, але не на сам його вміст. Частина заміщених елементів, як то елементи {{HTMLElement("iframe")}}, може мати власні списки стилів, але вони не успадковують стилі батьківського документа.

Єдиний інший вплив, котрий CSS може мати на заміщений елемент – те, що є властивості, котрі підтримують контроль розташування вмісту елемента всередині його рамок. Більше дивіться в [Контролі розташування об'єкта всередині рамок вмісту](#kontrol-polozhennia-obiekta-vseredyni-ramok-vmistu).

## Заміщені елементи

Звичні заміщені елементи:

- {{HTMLElement("img")}}
- {{HTMLElement("video")}}
- {{HTMLElement("iframe")}}
- {{HTMLElement("embed")}}
- {{HTMLElement("fencedframe")}}

Частина елементів вважається заміщеними лише в певних випадках:

- {{HTMLElement("option")}}
- {{HTMLElement("audio")}}
- {{HTMLElement("canvas")}}
- {{HTMLElement("object")}}

Крім цього, специфікація HTML стверджує, що елемент {{HTMLElement("input")}} може бути заміщеним, адже елементи {{HTMLElement("input")}} типу `"image"` – є заміщеними елементами, подібно до {{HTMLElement("img")}}. Проте інші контрольні елементи, в тому числі інші типи елементів {{HTMLElement("input")}}, явно перелічені як незаміщені елементи (специфікація описує їхню усталену платформозалежну візуалізацію терміном "віджети").

Об'єкти, додані за допомогою властивості {{cssxref("content")}}, є _анонімними заміщеними елементами_. Вони "анонімні" через те, що не існують в розмітці HTML.

## Застосування CSS до заміщених елементів

CSS у деяких випадках обробляє заміщені елементи по-особливому, наприклад, при обчисленні зовнішніх відступів та частини значень `auto`.

Зверніть увагу, що частина заміщених елементів, але не всі, має природні розміри або визначену базову лінію, котрі використовуються певними властивостями CSS, як то {{cssxref("vertical-align")}}. Лише заміщені елементи можуть мати природні розміри.

### Контроль положення об'єкта всередині рамок вмісту

Певні властивості CSS можуть застосовуватися для задання того, як об'єкт, вміщений всередині заміщеного елемента, повинен розташовуватися всередині прямокутника елемента. Вони описані специфікацією [Зображень CSS](https://drafts.csswg.org/css-images/):

- {{cssxref("object-fit")}}
  - : Задає те, як об'єкт вмісту заміщеного елемента повинен вписуватись в рамки контейнерного елемента. Властивість `object-fit` не діє на елементи {{HTMLElement("iframe")}}, {{HTMLElement("embed")}} і {{HTMLElement("fencedframe")}}.
- {{cssxref("object-position")}}
  - : Задає спосіб шикування об'єкта вмісту заміщеного елемента всередині його рамок.

## Дивіться також

- [Специфікація HTML](https://html.spec.whatwg.org/multipage/rendering.html#replaced-elements)
- {{glossary("void element", "Пусті елементи")}}
- Ключові концепції CSS:
  - [Синтаксис CSS](/uk/docs/Web/CSS/Syntax)
  - [Директиви](/uk/docs/Web/CSS/At-rule)
  - [Коментарі](/uk/docs/Web/CSS/Comments)
  - [Специфічність](/uk/docs/Web/CSS/Specificity)
  - [Успадкування](/uk/docs/Web/CSS/Inheritance)
  - [Рамкова модель](/uk/docs/Web/CSS/CSS_box_model/Introduction_to_the_CSS_box_model)
  - [Режими компонування](/uk/docs/Web/CSS/Layout_mode)
  - [Моделі візуального форматування](/uk/docs/Web/CSS/Visual_formatting_model)
  - [Перекриття зовнішніх відступів](/uk/docs/Web/CSS/CSS_box_model/Mastering_margin_collapsing)
  - Значення
    - [Початкові значення](/uk/docs/Web/CSS/initial_value)
    - [Обчислені значення](/uk/docs/Web/CSS/computed_value)
    - [Застосовані значення](/uk/docs/Web/CSS/used_value)
    - [Фактичні значення](/uk/docs/Web/CSS/actual_value)
  - [Синтаксис визначення значень](/uk/docs/Web/CSS/Value_definition_syntax)
  - [Властивості-скорочення](/uk/docs/Web/CSS/Shorthand_properties)

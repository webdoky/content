---
title: Опанування перекриття зовнішніх полів
slug: Web/CSS/CSS_Box_Model/Mastering_margin_collapsing
page-type: guide
spec-urls: https://www.w3.org/TR/CSS22/box.html#collapsing-margins
---

{{CSSRef}}

Іноді [верхній](/uk/docs/Web/CSS/margin-top) та [нижній](/uk/docs/Web/CSS/margin-bottom) зовнішні поля блоків поєднуються (перекриваються) в один зовнішній відступ, чий розмір – найбільший розмір серед окремих полів (або просто один з них, якщо ці відступи – однакові), – це логіка, що зветься **перекриттям зовнішніх полів**. Зверніть увагу, що поля [пливних](/uk/docs/Web/CSS/float) та [абсолютно позиціонованих](/uk/docs/Web/CSS/position#typy-pozytsionuvannia) елементів – ніколи не перекриваються.

Перекриття зовнішніх полів трапляється в трьох базових випадках:

- Сусідні сестринські елементи
  - : Зовнішні поля сусідніх сестринських елементів – перекриваються (окрім випадків, коли другий з нащадків потребує [розчищення](/uk/docs/Web/CSS/clear) від пливних сусідів).
- Жодний вміст не відділяє батьківський елемент від його нащадків
  - : Якщо немає меж, внутрішніх відступів, рядкового вмісту, не створюється [блоковий контекст форматування](/uk/docs/Web/Guide/CSS/Block_formatting_context), не відбувається _[розчищення](/uk/docs/Web/CSS/clear)_, що відділяло б {{cssxref("margin-top")}} блока від {{cssxref("margin-top")}} одного чи більше його блоків-нащадків; або коли немає меж, внутрішніх відступів, рядкового вмісту, {{cssxref("height")}} або {{cssxref("min-height")}}, котрі відділяли б {{cssxref("margin-bottom")}} блока від {{cssxref("margin-bottom")}} одного чи більше його блоків-нащадків, то такі зовнішні поля – перекриваються. Перекрите зовнішнє поле опиняється зовні батьківського елемента.
- Порожні блоки
  - : Якщо немає меж, внутрішніх відступів, рядкового вмісту, {{cssxref("height")}} або {{cssxref("min-height")}}, котрі відділяли б {{cssxref("margin-top")}} блока від його {{cssxref("margin-bottom")}}, то такі верхні й нижні зовнішні поля – перекриваються.

Кілька зауважень:

- Коли кілька ситуацій, описаних вище, поєднуються, відбувається складніше перекриття зовнішніх відступів (перекриття більш ніж двох).
- Ці правила застосовуються навіть до зовнішніх відступів, котрі є нульовими, тож зовнішнє поле нащадка може опинитися зовні його батьківського елемента (згідно з правилами вище), навіть якщо зовнішнє поле батьківського елемента – нульове.
- Коли залучені від'ємні зовнішні поля, то розмір поля-перекриття – це сума найбільшого додатного поля та найменшого (в бік мінус нескінченності) від'ємного поля.
- Коли всі зовнішні поля – від'ємні, то розмір поля-перекриття – найменше (в бік мінус нескінченності) зовнішнє поле. Це стосується і сусідніх елементів, і вкладених.
- Перекриття зовнішніх полів стосується лише вертикальних полів.
- Зовнішні поля не перекриваються в контейнері, котрий має властивість `display` зі значенням `flex` або `grid`.

## Приклади

### HTML

```html
<p>Нижнє зовнішнє поле цього абзацу – перекривається …</p>
<p>
  … з верхнім зовнішнім полем цього абзацу, породжуючи зовнішнє поле
  <code>1.2rem</code> між ними.
</p>

<div>
  Цей батьківський елемент – містить два абзаци!
  <p>
    Цей абзац має зовнішній відступ <code>.4rem</code> між ним та текстом вище.
  </p>
  <p>
    Моє нижнє зовнішнє поле перекривається з полем батьківського елемента,
    породжуючи нижнє зовнішнє поле <code>2rem</code>.
  </p>
</div>

<p>Я знаходжусь на відстані <code>2rem</code> від елемента вище.</p>
```

### CSS

```css
div {
  margin: 2rem 0;
  background: lavender;
}

p {
  margin: 0.4rem 0 1.2rem 0;
  background: yellow;
}
```

### Результат

{{EmbedLiveSample('pryklady', 'auto', 350)}}

## Специфікації

{{Specifications}}

## Дивіться також

- Ключові концепції CSS:
  - [Синтаксис CSS](/uk/docs/Web/CSS/Syntax)
  - [Директиви](/uk/docs/Web/CSS/At-rule)
  - [Коментарі](/uk/docs/Web/CSS/Comments)
  - [Специфічність](/uk/docs/Web/CSS/Specificity)
  - [Успадкування](/uk/docs/Web/CSS/Inheritance)
  - [Рамкова модель](/uk/docs/Web/CSS/CSS_Box_Model/Introduction_to_the_CSS_box_model)
  - [Режими компонування](/uk/docs/Web/CSS/Layout_mode)
  - [Моделі візуального форматування](/uk/docs/Web/CSS/Visual_formatting_model)
  - Значення
    - [Початкові значення](/uk/docs/Web/CSS/initial_value)
    - [Обчислені значення](/uk/docs/Web/CSS/computed_value)
    - [Застосовані значення](/uk/docs/Web/CSS/used_value)
    - [Фактичні значення](/uk/docs/Web/CSS/actual_value)
  - [Синтаксис визначення значень](/uk/docs/Web/CSS/Value_definition_syntax)
  - [Властивості-скорочення](/uk/docs/Web/CSS/Shorthand_properties)
  - [Заміщені елементи](/uk/docs/Web/CSS/Replaced_element)

---
title: Рамкова модель CSS
slug: Web/CSS/CSS_box_model
page-type: css-module
spec-urls: https://drafts.csswg.org/css-box/
---

{{CSSRef}}

Модуль **Рамкової моделі CSS** визначає прямокутні рамки, включно з їхніми внутрішніми та зовнішніми відступами, що створюються для елементів і компонуються згідно з [моделлю візуального форматування](/uk/docs/Web/CSS/Visual_formatting_model).

## Огляд рамкової моделі

Рамка в CSS складається з області вмісту, в якій виводяться текст, зображення чи інші елементи HTML. Навколо неї необов'язково присутній внутрішній відступ, межа, а також зовнішній відступ, усе це з одного або більше боків. Рамкова модель описує те, як ці елементи працюють разом, щоб створити рамку, яка відображається за допомогою CSS. Щоб дізнатися більше про це, прочитайте [Вступ до рамкової моделі CSS](/uk/docs/Web/CSS/CSS_box_model/Introduction_to_the_CSS_box_model).

### Ключові слова країв рамки

Специфікація Рамкової моделі визначає набір ключових слів, що вказують на краї кожної частини рамки, які використовуються в CSS як значення – ключові слова, в тому числі як значення властивості {{cssxref("box-sizing")}}, для керування тим, як рамкова модель обчислює свій розмір.

- `content-box`
  - : Край області вмісту рамки.
- `padding-box`
  - : Край внутрішніх відступів рамки, а якщо з цього боку внутрішнього вмісту немає, то це те саме, що й `content-box`.
- `border-box`
  - : Край меж рамки, а якщо з цього боку межі немає, то це те саме, що й `padding-box`.
- `margin-box`
  - : Край зовнішніх полів рамки, а якщо з цього боку зовнішнього поля немає, то це те саме, що й `border-box`.
- `stroke-box`
  - : У SVG позначає контурну рамку, а в CSS працює як `content-box`.
- `view-box`
  - : У SVG позначає вихідну рамку найближчого елемента області перегляду SVG, яка є прямокутником з шириною та висотою початкової користувацької координатної системи SVG, встановленої атрибутом {{svgattr("viewBox")}} для цього елемента. У CSS працює як `border-box`.

## Довідка

> **Примітка:** Ця специфікація визначає фізичні властивості внутрішніх і зовнішніх відступів. Потокові властивості, що стосуються напрямку тексту, визначені в [Логічних властивостях і значеннях](/uk/docs/Web/CSS/CSS_logical_properties_and_values).

### Властивості для контролю зовнішніх відступів рамки

Зовнішні відступи оточують край межі рамки та створюють проміжки між рамками.

- {{CSSxRef("margin")}}
- {{CSSxRef("margin-bottom")}}
- {{CSSxRef("margin-left")}}
- {{CSSxRef("margin-right")}}
- {{CSSxRef("margin-top")}}
- {{CSSxRef("margin-trim")}} {{Experimental_Inline}}

### Властивості для контролю внутрішніх відступів рамки

Внутрішні відступи додаються між краєм вмісту та краєм межі рамки.

- {{CSSxRef("padding")}}
- {{CSSxRef("padding-bottom")}}
- {{CSSxRef("padding-left")}}
- {{CSSxRef("padding-right")}}
- {{CSSxRef("padding-top")}}

### Інші властивості

Є інші властивості, що стосуються рамкової моделі, але визначені в інших місцях.

- [Межі](/uk/docs/Web/CSS/CSS_backgrounds_and_borders)
  - : Властивості меж задають товщину межі, її стиль накреслення та колір.
- [Переповнення](/uk/docs/Web/CSS/overflow)
  - : Контролює те, що відбувається, коли вмісту занадто багато, щоб поміститися в рамку.

## Посібники

- [Вступ у Рамкову модель CSS](/uk/docs/Web/CSS/CSS_box_model/Introduction_to_the_CSS_box_model)
  - : Пояснює одну з фундаментальних концепцій CSS – рамкову модель. Ця модель визначає, як CSS компонує елементи, включно з їхніми областями вмісту, внутрішніми відступами, межами та зовнішніми відступами.
- [Опанування перекриття зовнішніх полів](/uk/docs/Web/CSS/CSS_box_model/Mastering_margin_collapsing)
  - : Іноді два сусідні зовнішні відступи перекриваються. Ця стаття описує правила, що керують тим, коли та чому це відбувається, і як це контролювати.
- [Модель візуального форматування](/uk/docs/Web/CSS/Visual_formatting_model)
  - : Пояснює модель візуального форматування.

## Специфікації

{{Specifications}}

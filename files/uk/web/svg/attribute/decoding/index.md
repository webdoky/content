---
title: decoding
slug: Web/SVG/Attribute/decoding
page-type: svg-attribute
browser-compat: svg.elements.image.decoding
---

{{SVGRef}}

Атрибут `decoding` (декодування, розшифрування), дійсний на елементах {{SVGElement("image")}}, дає браузеру підказку щодо того, чи повинен він виконувати декодування зображення при візуалізації іншого вмісту в одному кроці відображення, що виглядає більш "правильно" (`sync`), чи візуалізувати та відображати інший вміст спочатку, а потім декодувати зображення і відобразити його пізніше (`async`). На практиці `async` означає, що наступне малювання не чекає, поки зображення декодується.

Нерідко складно помітити який-небудь суттєвий ефект, коли `decoding` використовується на статичних елементах `<image>`. Ймовірно, вони спершу візуалізуються як порожні зображення, поки отримуються файли зображень (або з мережі, або з кешу), а потім так чи інакше обробляються незалежно, тож "синхронізація" оновлень вмісту – менш помітна. Однак блокування візуалізації під час декодування, хоча й невелике, _може_ бути виміряне – навіть якщо важко помітити його людським зором.

Використання різних типів `decoding` може призвести до більш помітної різниці при динамічному вставлянні елементів `<image>` у DOM засобами JavaScript – дивіться подробиці в {{domxref("SVGImageElement.decoding")}}.

Дозволені значення:

- `sync`
  - : Декодувати зображення синхронно, вкупі з візуалізацією решти вмісту, та показати все разом.
- `async`
  - : Декодувати зображення асинхронно, після візуалізації, а показати інший вміст.
- `auto`
  - : Немає побажань щодо режиму декодування; браузер вирішує, що найкраще для користувача. Це усталене значення.

## Приклад

```html
<svg width="200" height="200" xmlns="http://www.w3.org/2000/svg">
  <image
    href="https://example.com/mdn_logo_dark.png"
    height="200"
    width="200"
    decoding="async" />
</svg>
```

## Специфікації

{{Specifications}}

## Сумісність із браузерами

{{Compat}}

## Дивіться також

- [SVGImageElement – властивість decoding](/uk/docs/Web/API/SVGImageElement/decoding)
- [Що насправді робить атрибут image decoding?](https://www.tunetheweb.com/blog/what-does-the-image-decoding-attribute-actually-do/) на tunetheweb.com (2023)

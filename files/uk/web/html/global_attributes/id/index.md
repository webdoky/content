---
title: id
slug: Web/HTML/Global_attributes/id
page-type: html-attribute
browser-compat: html.global_attributes.id
---

{{HTMLSidebar("Global_attributes")}}

[Глобальний атрибут](/uk/docs/Web/HTML/Global_attributes) **`id`** визначає ідентифікатор (ID), який повинен бути унікальним у межах всього документа.

{{EmbedInteractiveExample("pages/tabbed/attribute-id.html","tabbed-shorter")}}

## Опис

Призначення атрибута ID – ідентифікувати один-єдиний елемент для посилань (при використанні [ідентифікатора фрагмента](/uk/docs/Web/URI#frahment)), сценаріїв і стилізації (за допомогою {{glossary("CSS")}}).

Елементи з атрибутами ID доступні як глобальні властивості. Ім'я властивості – це атрибут ID, а значення властивості – це елемент. Наприклад, у разі такої розмітки:

```html
<p id="preamble"></p>
```

До елемента абзацу можна в JavaScript звертатися за допомогою коду:

```js
const content = window.preamble.textContent;
```

### Синтаксис

Значення атрибута ID не повинно містити [пробільних символів ASCII](/uk/docs/Glossary/Whitespace#v-html). Браузери обробляють невідповідні ID, що містять пробіли, так, як ніби пробіл є частиною ID. На відміну від атрибута [`class`](/uk/docs/Web/HTML/Global_attributes/class), який дозволяє значення, розділені пробілами, елементи можуть мати лише одне-єдине значення ID.

Технічно кажучи, значення атрибута ID може містити будь-які інші символи Unicode. Однак значення атрибута ID, коли використовується в селекторах CSS, як з JavaScript за допомогою API виду {{domxref("Document.querySelector()")}}, так і в списках стилів CSS, повинні бути валідними [ідентифікаторами CSS](/uk/docs/Web/CSS/ident). Тобто якщо значення атрибута ID не є валідним ідентифікатором CSS (наприклад, `my?id` або `1234`), то його потрібно екранувати перед використанням у селекторі, або використовуючи метод {{domxref("CSS.escape_static", "CSS.escape()")}}, або [вручну](/uk/docs/Web/CSS/ident#ekranuvannia-symvoliv).

У зв'язку з цим розробникам рекомендовано обирати для атрибутів ID значення, що є валідними ідентифікаторами CSS, які не потребують екранування.

Крім цього, не всі валідні значення атрибутів ID є валідними ідентифікаторами JavaScript. Наприклад, `1234` є валідним значенням атрибута, але не є валідним ідентифікатором JavaScript. Це означає, що значення не є валідним ім'ям змінної, тому не можна звертатися до елемента за допомогою коду `window.1234`. Однак до нього можна звертатися за допомогою `window["1234"]`.

## Специфікації

{{Specifications}}

## Сумісність із браузерами

{{Compat}}

## Дивіться також

- Усі [глобальні атрибути](/uk/docs/Web/HTML/Global_attributes).
- {{domxref("Element.id")}}, що відображає цей атрибут.
- Метод {{domxref("Document.getElementById")}}.
- [Селектори ідентифікатора](/uk/docs/Web/CSS/ID_selectors) CSS.

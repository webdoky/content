---
title: Глобальні атрибути
slug: Web/HTML/Global_attributes
page-type: landing-page
browser-compat: html.global_attributes
---

{{HTMLSidebar("Global_attributes")}}

**Глобальні атрибути** – атрибути, що є спільними для всіх елементів HTML; вони можуть бути застосовані до всіх елементів, хоча можуть на деякі елементи не діяти.

Глобальні атрибути можуть бути задані на всіх [елементах HTML](/uk/docs/Web/HTML/Element), _навіть тих, що не описані в стандарті_. Це означає, що всі нестандартні елементи мусять дозволяти ці атрибути, навіть попри те, що використання таких елементів означає, що документ не є відповідним HTML5. Наприклад, відповідні HTML5 браузери приховують вміст, позначений як `<foo hidden>…</foo>`, навіть попри те, що `<foo>` не є дійсним елементом HTML.

На додачу до базових глобальних атрибутів HTML, існують також наступні глобальні атрибути:

- `xml:lang` і `xml:base` — успадковані від специфікацій XHTML і нерекомендовані, але збережені для потреб сумісності.
- Атрибут ARIA [`role`](/uk/docs/Web/Accessibility/ARIA/Roles) і декілька станів і властивостей [`aria-*`](/uk/docs/Web/Accessibility/ARIA/Attributes), використовуються для надійної доступності.
- Атрибути [обробників подій](/uk/docs/Web/HTML/Attributes#atrybuty-obrobnykiv-podii): `onabort`, `onautocomplete`, `onautocompleteerror`, `onblur`, `oncancel`, `oncanplay`, `oncanplaythrough`, `onchange`, `onclick`, `onclose`, `oncontextmenu`, `oncuechange`, `ondblclick`, `ondrag`, `ondragend`, `ondragenter`, `ondragleave`, `ondragover`, `ondragstart`, `ondrop`, `ondurationchange`, `onemptied`, `onended`, `onerror`, `onfocus`, `oninput`, `oninvalid`, `onkeydown`, `onkeypress`, `onkeyup`, `onload`, `onloadeddata`, `onloadedmetadata`, `onloadstart`, `onmousedown`, `onmouseenter`, `onmouseleave`, `onmousemove`, `onmouseout`, `onmouseover`, `onmouseup`, `onmousewheel`, `onpause`, `onplay`, `onplaying`, `onprogress`, `onratechange`, `onreset`, `onresize`, `onscroll`, `onseeked`, `onseeking`, `onselect`, `onshow`, `onsort`, `onstalled`, `onsubmit`, `onsuspend`, `ontimeupdate`, `ontoggle`, `onvolumechange`, `onwaiting`.

## Список глобальних атрибутів

- [`accesskey`](/uk/docs/Web/HTML/Global_attributes/accesskey)
  - : Надає підказку для створення комбінації клавіш для поточного елемента. Цей атрибут складається з розділеного пробілами списку символів. Браузер повинен використовувати перший з них, що існує в розкладці клавіатури комп'ютера.
- [`autocapitalize`](/uk/docs/Web/HTML/Global_attributes/autocapitalize)

  - : Контролює те, чи додаються великі літери до тексту, введеного у поля вводу, а також, якщо так, то яким чином.

- [`autofocus`](/uk/docs/Web/HTML/Global_attributes/autofocus)
  - : Вказує, що елемент повинен отримати фокус при завантаженні сторінки, або щойно {{HTMLElement("dialog")}}, частиною якого є елемент, був показаний. Цей атрибут – булів, початково – хибний.
- [`class`](/uk/docs/Web/HTML/Global_attributes/class)
  - : Розділений пробілами список класів елемента. Класи дають змогу CSS і JavaScript обирати й звертатися до певних елементів за допомогою [класових селекторів](/uk/docs/Web/CSS/Class_selectors) чи функцій, як то метода {{DOMxRef("Document.getElementsByClassName()")}}.
- [`contenteditable`](/uk/docs/Web/HTML/Global_attributes/contenteditable)

  - : [Перелічуваний](/uk/docs/Glossary/Enumerated) атрибут, що вказує, чи повинен елемент бути редагованим з боку користувача. Якщо так, то браузер видозмінює його віджет, аби дозволити редагування. Атрибут повинен приймати одне з наступних значень:

    - `true` чи _порожній рядок_, що вказує, що елемент повинен бути редагованим;
    - `false`, що вказує, що елемент повинен бути не редагованим.

- [`contextmenu`](/uk/docs/Web/HTML/Global_attributes/contextmenu) {{deprecated_inline}}
  - : [**`id`**](#id) елемента {{HTMLElement("menu")}}, котрий повинен використовуватися як контекстне меню цього елемента.
- [`data-*`](/uk/docs/Web/HTML/Global_attributes/data-*)
  - : Утворює клас атрибутів, що звуться користувацькими атрибутами даних, котрі дають змогу обмінюватись власною інформацією між [HTML](/uk/docs/Web/HTML) та її представленням у {{glossary("DOM")}}, котру можуть використовувати сценарії. Такі користувацькі дані – доступні через інтерфейс {{DOMxRef("HTMLElement")}} елемента, на котрому задано такий атрибут. Доступ до них надає властивість {{DOMxRef("HTMLElement.dataset")}}.
- [`dir`](/uk/docs/Web/HTML/Global_attributes/dir)

  - : Атрибут, що вказує напрям тексту елемента. Може мати наступні значення:

    - `ltr`, що означає _left to right – зліва направо_ і використовується з мовами, що пишуться зліва направо (як то українською);
    - `rtl`, що означає _right to left – справа наліво_ і використовується з мовами, що пишуться справа наліво (як то арабською);
    - `auto`, що дає користувацькому агентові змогу прийняти рішення. Використовує простий алгоритм, розбираючи символи всередині елемента, поки не зустріне символ з чіткою напрямленістю, а тоді застосовує такий напрям до всього елемента.

- [`draggable`](/uk/docs/Web/HTML/Global_attributes/draggable)

  - : Атрибут, що вказує, чи можна волочити елемент за допомогою [API волоку і впуску](/uk/docs/Web/API/HTML_Drag_and_Drop_API). Може мати наступні значення:

    - `true`, що вказує: елемент можна волочити
    - `false`, що вказує: елемент не можна волочити.

- [`enterkeyhint`](/uk/docs/Web/HTML/Global_attributes/enterkeyhint)
  - : Підказує, який підпис дії (чи піктограму) показувати на клавіші введення віртуальних клавіатур.
- [`exportparts`](/uk/docs/Web/HTML/Global_attributes/exportparts)
  - : Використовується для транзитивного експорту тіньових частин зі вкладеного тіньового дерева до контейнерного світлого дерева.
- [`hidden`](/uk/docs/Web/HTML/Global_attributes/hidden)
  - : Перелічений атрибут, що вказує, що елемент поки що, чи уже, не є _доречним_. Наприклад, може застосовуватися для приховування елементів сторінки, що не можуть використовуватися, поки не завершено процес автентифікації. Браузер не виведе такі елементи. Цей атрибут не повинен використовуватися для приховування вмісту, що може бути правомірно показаний.
- [`id`](/uk/docs/Web/HTML/Global_attributes/id)
  - : Визначає унікальний ідентифікатор (ID), що мусить бути унікальним у всьому документі. Його призначення – ідентифікувати елемент у посиланнях (за допомогою фрагмента ідентифікатора), для сценаріїв чи оформлення (засобами CSS).
- [`inert`](/uk/docs/Web/HTML/Global_attributes/inert)
  - : Булеве значення, котре змушує браузер зневажати на елементі події введення користувача. Корисно, коли присутні події клацання.
- [`inputmode`](/uk/docs/Web/HTML/Global_attributes/inputmode)
  - : Надає браузерам підказку щодо того, який тип віртуальної клавіатури використовувати при редагуванні цього елемента чи його вмісту. Використовується перш за все на елементах {{HTMLElement("input")}}, але є застосовним до будь-якого елементу, поки він перебуває в режимі [`contenteditable`](#contenteditable).
- [`is`](/uk/docs/Web/HTML/Global_attributes/is)
  - : Дає змогу вказати, що стандартний елемент HTML повинен поводитись як зареєстрований користувацький вбудований елемент (подробиці у [Використанні користувацьких елементів](/uk/docs/Web/API/Web_components/Using_custom_elements)).

> **Примітка:** Атрибути `item*` є частиною [Функціональності мікроданих HTML WHATWG (англ.)](https://html.spec.whatwg.org/multipage/microdata.html#microdata).

- [`itemid`](/uk/docs/Web/HTML/Global_attributes/itemid)
  - : Унікальний, глобальний ідентифікатор елемента даних.
- [`itemprop`](/uk/docs/Web/HTML/Global_attributes/itemprop)
  - : Використовується для додавання до елемента даних властивостей. Кожний елемент HTML може мати атрибут `itemprop`, що породжує пару імені та значення.
- [`itemref`](/uk/docs/Web/HTML/Global_attributes/itemref)
  - : Властивості, що не є нащадками елемента з атрибутом `itemscope`, можуть бути пов'язані з елементом даних за допомогою `itemref`. Цей атрибут надає список `id` елементів (не `itemid`) з додатковими властивостями деінде в документі.
- [`itemscope`](/uk/docs/Web/HTML/Global_attributes/itemscope)
  - : `itemscope` (зазвичай) працює разом з [`itemtype`](/uk/docs/Web/HTML/Global_attributes/itemtype), аби вказати, що HTML всередині блока стосується певного елемента даних. `itemscope` породжує елемент даних і визначає область дії `itemtype`, пов'язаного з ним. `itemtype` – дійсний URL словника (як то [schema.org](https://schema.org/)), що описує контекст елемента даних і його властивостей.
- [`itemtype`](/uk/docs/Web/HTML/Global_attributes/itemtype)
  - : Задає URL словника, що буде використаний для визначення `itemprop` (властивостей елемента даних) у структурі даних. [`itemscope`](/uk/docs/Web/HTML/Global_attributes/itemscope) використовується для задання області дії, в межах котрої діятиме структура даних, задана словником з `itemtype`.
- [`lang`](/uk/docs/Web/HTML/Global_attributes/lang)
  - : Допомагає з'ясувати мову елемента: мова нередагованих елементів або мова, котрою користувач повинен заповнити редаговані елементи. Атрибут містить один "тег мови" (зроблений з розділених дефісами "підтегів мови") у форматі, визначеному в {{RFC(5646, "Тегах для визначення мов (також відомому як BCP 47)")}}. `xml:lang` має пріоритет над цим тегом.
- [`nonce`](/uk/docs/Web/HTML/Global_attributes/nonce)
  - : Криптографічний однораз ("одноразове число"), що може бути використаний [Політикою безпеки вмісту](/uk/docs/Web/HTTP/CSP) для визначення того, чи буде даному запитові дозволено відбутися.
- [`part`](/uk/docs/Web/HTML/Global_attributes/part)
  - : Розділений пробілами список імен частин елемента. Імена частин дають CSS змогу вибирати й оформлювати конкретні елементи в тіньовому дереві за допомогою псевдоелемента {{CSSxRef("::part")}}.
- [`popover`](/uk/docs/Web/HTML/Global_attributes/popover)
  - : Використовується для позначення елемента як спливного (дивіться {{domxref("Popover API", "Popover API", "", "nocode")}}). Спливні елементи приховані за допомогою `display: none`, поки не будуть відкриті за допомогою заклично-контрольного елемента (тобто `<button>` або `<input type="button">` з атрибутом [`popovertarget`](/uk/docs/Web/HTML/Element/button#popovertarget)) або виклику {{domxref("HTMLElement.showPopover()")}}.
- [`role`](/uk/docs/Web/Accessibility/ARIA/Roles)
  - : Ролі визначають семантичне значення вмісту, даючи читачам з екрана та іншим інструментам представляти й підтримувати взаємодію з об'єктом у спосіб, що узгоджений з очікуваннями користувача щодо об'єкта такого типу. `role` додаються до елементів HTML за допомогою `role="role_type"`, де `role_type` – ім'я ролі в специфікації ARIA.
- [`slot`](/uk/docs/Web/HTML/Global_attributes/slot)
  - : Присвоює елементові гніздо в тіньовому дереві [тіньового DOM](/uk/docs/Web/API/Web_components/Using_shadow_DOM): елемент з атрибутом `slot` призначається в гніздо, утворене елементом {{HTMLElement("slot")}}, значення чийого атрибута [`name`](/uk/docs/Web/HTML/Element/slot#name) збігається зі значенням атрибута `slot` поточного елемента.
- [`spellcheck`](/uk/docs/Web/HTML/Global_attributes/spellcheck)

  - : Атрибут, що визначає, чи повинен елемент бути перевірений на помилки правопису. Може мати наступні значення:

    - порожній рядок або `true`, що означає, що елемент повинен, якщо це можливо, бути перевірений на помилки правопису;
    - `false`, що означає, що елемент не повинен бути перевірений на помилки правопису.

- [`style`](/uk/docs/Web/HTML/Global_attributes/style)
  - : Містить оголошення оформлення [CSS](/uk/docs/Web/CSS), що застосовуються до елемента. Слід звернути увагу на те, що рекомендовано визначати стилі в окремому файлі чи файлах. Цей атрибут і елемент {{HTMLElement("style")}} перш за все мають на меті дати змогу швидко щось оформити, наприклад, для потреб тестування.
- [`tabindex`](/uk/docs/Web/HTML/Global_attributes/tabindex)

  - : Цілочисловий атрибут, що вказує, чи повинен елемент приймати фокус уведення (бути _фокусним_), якщо йому доведеться брати участь в послідовному клавіатурному орієнтуванні, і якщо так, то в якій позиції. Може приймати декілька значень:

    - _від'ємне значення_ означає, що елемент повинен бути фокусним, але не повинен бути доступним шляхом послідовного клавіатурного орієнтування;
    - `0` означає, що елемент повинен бути фокусним і доступним шляхом послідовного клавіатурного орієнтування, але його відносний порядок визначається звичаями платформи;
    - _додатне значення_ означає, що елемент повинен бути фокусним і доступним шляхом послідовного клавіатурного орієнтування; порядок, в якому елементи фокусуються – порядок зростання значення [**tabindex**](#tabindex). Якщо декілька елементів мають однаковий tabindex, то їх місця в порядку визначаються їх положеннями в документі.

- [`title`](/uk/docs/Web/HTML/Global_attributes/title)
  - : Містить текст, що представляє дорадчу інформацію, пов'язану з елементом, котрому належить. Така інформація може зазвичай, але не обов'язково, виводитись користувачу як спливна підказка.
- [`translate`](/uk/docs/Web/HTML/Global_attributes/translate)

  - : Атрибут, що використовується для задання того, чи повинні значення атрибутів елемента і значення його вузлів-нащадків типу {{DOMxRef("Text")}} бути перекладені при локалізації сторінки, або чи варто залишити їх без змін. Може мати наступні значення:

    - порожній рядок чи `yes`, що означає, що елемент буде перекладений.
    - `no`, що означає, що елемент не буде перекладений.

- [`virtualkeyboardpolicy`](/uk/docs/Web/HTML/Global_attributes/virtualkeyboardpolicy) {{Experimental_Inline}}

  - : [Перелічений](/uk/docs/Glossary/Enumerated) атрибут, що використовується для контролю поведінки екранної віртуальної клавіатури на пристроях штибу планшетів, мобільних телефонів та інших, на яких апаратної клавіатури може не бути, для елементів, котрі також підтримують атрибут [`contenteditable`](#contenteditable).

    - `auto` або _порожній рядок_ – коли на елемент перевели фокус або торкнулися його, автоматично виводиться віртуальна клавіатура.
    - `manual` – фокус і дотик елемента відв'язані від стану віртуальної клавіатури.

## Специфікації

{{Specifications}}

## Сумісність із браузерами

{{Compat}}

## Дивіться також

- Інтерфейс {{DOMxRef("Element")}}, що дає змогу звертатися до більшості глобальних атрибутів.

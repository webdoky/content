---
title: Блокові елементи в HTML
slug: Web/HTML/Block-level_elements
tags:
  - Beginner
  - Development
  - Guide
  - HTML
  - HTML5
  - Web
---

У цій статті ми розглянемо блокові елементи (block-level elements) в HTML, і те, чим вони відрізняються від [рядкових елементів (inline-level elements)](/uk/docs/Web/HTML/Inline_elements).

Історично в HTML усі елементи поділяються на ці дві категорії, де елементи, що утворюють блок, можна порівняти з абзацами у тексті. В той час, коли елементи що, вбудовані всередину рядка, візуалізуються через зовнішній вигляд декількох слів у абзаці. Оскільки це характеристики візуальної подачі даних, зараз вони описуються за допомогою CSS в [потоковій розкладці](/uk/docs/Web/CSS/CSS_Flow_Layout) **flow layout**. Блокові елементи займають весь горизонтальний вимір батьківського елементу **контейнеру**, а їхній вертикальний вимір відповідає висоті вмісту елемента. 

Браузери зазвичай показують блокові елементи, виділяючи їх новими рядками до, і після елементу. Можна собі уявити ці елементи як штабелі блоків.

> **Нотатка:** елемент, який утворює блок, завжди починається з нового рядка у тілі контенту, та займає всю можливу ширину, що обмежена батьківським елементом чи сторінкою.

Наведений далі приклад ілюструє вплив блокових елементів

## Блокові елементи

### HTML

```html
<p>Цей абзац — блоковий елемент, і його тло забарвлено, щоб проявити батьківський елемент абзацу.</p>
```

### CSS

```css
p { background-color: #8ABB55; }
```

{{ EmbedLiveSample('Block-level_elements') }}

## Застосування

- Елементи, що утворюють блок, можуть існувати виключно всередині елементу {{ HTMLElement("body") }}.

## Порівняння блокових та рядкових елементів

Існує пара ключових відмінностей між блоковими і рядковими елементами:

- Модель вмісту
  - : Загалом, блокові елементи можуть містити рядкові елементи та (інколи) інші блокові елементи. Суть цієї структурної відмінності в тому, що блокові елементи утворюють "більші" структури, ніж рядкові.
- Усталене форматування
  - : Усталено, блокові елементи починаються з нового рядка, а рядкові елементи можуть початися в будь-якому місці рядка.

Розмежування між блоковими та рядковими елементами вказувалась у специфікації HTML аж до версії 4.01. В HTML5 історична бінарна класифікація елементів заміщена на складнішу — набір [категорій вмісту](/uk/docs/Web/Guide/HTML/Content_categories). В той час як категорія рядкових елементів приблизно відповідає [фразовому вмісту](/uk/docs/Web/Guide/HTML/Content_categories#phrasing_content), блокові елементи не мають прямого відповідника серед категорій вмісту HTML5. Проте _комбінація з рядкових і блокових елементів_ відповідає категорії [потокової розкладки](/uk/docs/Web/Guide/HTML/Content_categories#flow_content). З'явилися додаткові категорії контенту, такі як [інтерактивний контент](/uk/docs/Web/Guide/HTML/Content_categories#interactive_content) тощо.

## Перелік елементів

Нижче ми наводимо повний перелік блокових елементів у HTML, (попри те, що ця категорія не визначена для нових елементів, які з'явились в HTML5).

- {{ HTMLElement("address") }}
  - : Контактна інформація
- {{ HTMLElement("article") }}
  - : Контент статті
- {{ HTMLElement("aside") }}
  - : Додатковий контент
- {{ HTMLElement("blockquote") }}
  - : Довга цитата (блок)
- {{ HTMLElement("details") }}
  - : Віджет, що розкривається
- {{ HTMLElement("dialog") }}
  - : Діалогове вікно
- {{ HTMLElement("dl") }}
  - : Перелік термінів
- {{ HTMLElement("dt") }}
  - : Термін у переліку термінів
- {{ HTMLElement("dd") }}
  - : Опис терміну у переліку термінів
- {{ HTMLElement("div") }}
  - : Розділ документу
- {{ HTMLElement("fieldset") }}
  - : Елемент для групування полів вводу
- {{ HTMLElement("figcaption") }}
  - : Опис до медіаконтенту
- {{ HTMLElement("figure") }}
  - : Групує медіаконтент з описом до нього
- {{ HTMLElement("footer") }}
  - : Нижній колонтитул розділу або сторінки
- {{ HTMLElement("form") }}
  - : Форма для вводу даних
- {{ HTMLElement("h1") }}, {{ HTMLElement("h2") }}, {{ HTMLElement("h3") }}, {{ HTMLElement("h4") }}, {{ HTMLElement("h5") }}, {{ HTMLElement("h6") }}
  - : Рівні заголовків 1-6
- {{ HTMLElement("header") }}
  - : Верхній колонтитул (шапка) розділу чи сторінки
- {{ HTMLElement("hgroup") }}
  - : Об'єднує декілька елементів у заголовок.
- {{ HTMLElement("hr") }}
  - : Горизонтальна лінія (роздільник)
- {{ HTMLElement("li") }}
  - : Елемент переліку
- {{ HTMLElement("main") }}
  - : Містить головний зміст, унікальний для цього документу
- {{ HTMLElement("nav") }}
  - : Контейнер для навігаційних посилань
- {{ HTMLElement("ol") }}
  - : Впорядкований перелік
- {{ HTMLElement("p") }}
  - : Абзац
- {{ HTMLElement("pre") }}
  - : Текст з попереднім форматуванням
- {{ HTMLElement("section") }}
  - : Секція на сторінці
- {{ HTMLElement("table") }}
  - : Таблиця
- {{ HTMLElement("ul") }}
  - : Невпорядкований перелік

## Дивіться також

- [Рядкові елементи](/uk/docs/Web/HTML/Inline_elements)
- {{cssxref("display")}}
- [Розміщення рядкових та блокових елементів у звичайній потоковій розкладці](/uk/docs/Web/CSS/CSS_Flow_Layout/Block_and_Inline_Layout_in_Normal_Flow)

{{QuickLinksWithSubpages("/en-US/docs/Web/HTML/")}}

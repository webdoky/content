---
title: Елементи блокового рівня
slug: Web/HTML/Block-level_elements
page-type: guide
---

{{HTMLSidebar}}

У цій статті ми розглянемо елементи HTML блокового рівня і те, як вони відрізняються від [елементів рядкового рівня](/uk/docs/Web/HTML/Inline_elements).

Історично елементи HTML (**мови розмітки гіпертексту**) поділялися на елементи "блокового рівня" та елементи "рядкового рівня". Оскільки це презентаційна характеристика, то тепер вона описана в CSS у розділі [Потокового компонування](/uk/docs/Web/CSS/CSS_Flow_Layout). Елемент блокового рівня займає ввесь простір по горизонталі свого батьківського елемента (контейнера), а також простір по вертикалі, рівний висоті свого вмісту, таким чином утворюючи "блок".

Здебільшого браузери виводять блокові елементи з розривами рядка і перед, і після таких елементів. Їх можна уявити як стопку коробок.

> **Примітка:** Елемент блокового рівня завжди починається з нового рядка й займає всю доступну ширину (розтягується вліво та вправо настільки, наскільки може).

Наступний приклад демонструє вплив елемента блокового рівня:

## Елементи блокового рівня

### HTML

```html
<p>
  Цей абзац – елемент блокового рівня, і його тло забарвлено, щоб проявити
  батьківський елемент цього абзацу.
</p>
```

### CSS

```css
p {
  background-color: #8abb55;
}
```

{{EmbedLiveSample('elementy-blokovoho-rivnia')}}

## Застосування

- Елементи блокового рівня можуть зустрічатися лише всередині елемента {{HTMLElement("body")}}.

## Блоковий і рядковий рівні

Є кілька ключових відмінностей між елементами блокового рівня та рядковими:

- Модель вмісту
  - : Загалом, елементи блокового рівня можуть містити рядкові елементи та (іноді) інші елементи блокового рівня. Суть цієї структурної відмінності в тому, що блокові елементи утворюють "більші" структури, ніж рядкові.
- Усталене форматування
  - : Усталено, блокові елементи починаються з нового рядка, а рядкові елементи можуть починатися з будь-якого місця рядка.

Відмінність між елементами блокового рівня та рядковими була присутня в специфікаціях HTML до версії 4.01. Пізніше це бінарне розгалуження було замінено складнішим набором [категорій вмісту](/uk/docs/Web/HTML/Content_categories). Коли "рядкова" категорія приблизно відповідає категорії [оповідального вмісту](/uk/docs/Web/HTML/Content_categories#opovidalnyi-vmist), то категорія "блокового рівня" безпосередньо не відповідає жодній категорії вмісту HTML; зате _елементи "блокового рівня" та "рядкові" разом_ відповідають в HTML [потоковому вмісту](/uk/docs/Web/HTML/Content_categories#potokovyi-vmist). Іще є додаткові категорії, наприклад, [інтерактивний вміст](/uk/docs/Web/HTML/Content_categories#interaktyvnyi-vmist).

### Зміна рівня елемента

_Візуальне представлення_ елемента можна змінити за допомогою властивості CSS {{cssxref("display")}}. Наприклад, якщо змінити значення `display` з `inline` на `block`, то браузер візуалізує рядковий елемент як блокову рамку, а не рядкову, і навпаки. Проте такі зміни не змінять _категорію_ та _модель вмісту_ елемента. Наприклад, навіть якщо `display` елемента `span` змінити на `block`, то такий елемент все одно вміщатиме лише [оповідальний вміст](/uk/docs/Web/HTML/Content_categories#opovidalnyi-vmist).

## Елементи

Нижче – повний список усіх елементів HTML "блокового рівня" (попри те, що "блоковий рівень" технічно не є визначеним для елементів, що з'явилися в HTML5).

- {{HTMLElement("address")}}
  - : Контактна інформація.
- {{HTMLElement("article")}}
  - : Вміст статті.
- {{HTMLElement("aside")}}
  - : Вміст остороні.
- {{HTMLElement("blockquote")}}
  - : Довга ("блокова") цитата.
- {{HTMLElement("details")}}
  - : Віджет із розкриттям.
- {{HTMLElement("dialog")}}
  - : Діалогова рамка.
- {{HTMLElement("dd")}}
  - : Описує термін у списку визначень.
- {{HTMLElement("div")}}
  - : Розділ документа.
- {{HTMLElement("dl")}}
  - : Список визначень.
- {{HTMLElement("dt")}}
  - : Означення терміну зі списку.
- {{HTMLElement("fieldset")}}
  - : Позначка набору полів.
- {{HTMLElement("figcaption")}}
  - : Підпис рисунка.
- {{HTMLElement("figure")}}
  - : Групує медійний вміст із підписом (дивіться {{HTMLElement("figcaption")}}).
- {{HTMLElement("footer")}}
  - : Нижній колонтитул розділу або сторінки.
- {{HTMLElement("form")}}
  - : Форма введення.
- {{HTMLElement("Heading_Elements", "h1")}}, {{HTMLElement("Heading_Elements", "h2")}}, {{HTMLElement("Heading_Elements", "h3")}}, {{HTMLElement("Heading_Elements", "h4")}}, {{HTMLElement("Heading_Elements", "h5")}}, {{HTMLElement("Heading_Elements", "h6")}}
  - : Рівні заголовків, від 1 до 6.
- {{HTMLElement("header")}}
  - : Верхній колонтитул розділу або сторінки.
- {{HTMLElement("hgroup")}}
  - : Групує заголовкову інформацію.
- {{HTMLElement("hr")}}
  - : Горизонтальна лінія (роздільник).
- {{HTMLElement("li")}}
  - : Елемент переліку.
- {{HTMLElement("main")}}
  - : Вміщає центральний вміст, унікальний для цього документа.
- {{HTMLElement("nav")}}
  - : Містить посилання для навігації.
- {{HTMLElement("ol")}}
  - : Упорядкований перелік.
- {{HTMLElement("p")}}
  - : Абзац.
- {{HTMLElement("pre")}}
  - : Наперед відформатований текст.
- {{HTMLElement("section")}}
  - : Розділ вебсторінки.
- {{HTMLElement("table")}}
  - : Таблиця.
- {{HTMLElement("ul")}}
  - : Невпорядкований перелік.

## Дивіться також

- [Рядкові елементи](/uk/docs/Web/HTML/Inline_elements)
- {{cssxref("display")}}
- [Блокове й рядкове компонування у звичайному потоці](/uk/docs/Web/CSS/CSS_Flow_Layout/Block_and_Inline_Layout_in_Normal_Flow)

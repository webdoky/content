---
title: <i> – елемент ідіоматичного тексту
slug: Web/HTML/Element/i
page-type: html-element
browser-compat: html.elements.i
---

{{HTMLSidebar}}

Елемент [HTML](/uk/docs/Web/HTML) **`<i>`** представляє відрізок тексту, який виділений зі звичайного тексту з якоїсь причини, наприклад, як ідіоматичний текст, технічний термін, таксономічне позначення тощо. Історично це було представлено за допомогою курсивного шрифту, який є початковим джерелом назви елемента `<i>`.

{{EmbedInteractiveExample("pages/tabbed/i.html", "tabbed-shorter")}}

## Атрибути

Цей атрибут приймає лише [глобальні атрибути](/uk/docs/Web/HTML/Global_attributes).

## Примітки щодо застосування

- Елемент `<i>` слід використовувати для тексту, що виділений зі звичайного прозового тексту з метою полегшення читання. Це може бути відрізок тексту з іншим семантичним значенням, ніж текст навколо. Серед випадків використання елемента `<i>` – відрізки тексту, що представляють іншу природу чи стиль письма, наприклад:

  - Інакшого мовця чи настрій
  - Таксономічні позначення (наприклад, рід і вид "_Людина розумна_")
  - Ідіоматичні терміни з іншої мови (наприклад, "_en garde_"); тоді цей елемент повинен мати атрибут [`lang`](/uk/docs/Web/HTML/Global_attributes#lang), щоб вказати конкретну мову
  - Технічні терміни
  - Транслітерацію
  - Думки (наприклад, "Вона подумала, _що цей письменник узагалі має на увазі?_")
  - Назви кораблів чи суден у західних писемних системах (наприклад, "Вони обшукували доки, шукаючи _Імператрицю Галактики_, корабель, до якого їх було призначено.")

- В раніших версіях специфікації HTML елемент `<i>` був лише елементом представлення, який використовувався для відображення тексту курсивом, так само як елемент `<b>` використовувався для відображення тексту грубим шрифтом. Це вже не так, оскільки ці теги тепер визначають семантику, а не типографський вигляд. Браузер зазвичай все ще відображає вміст елемента `<i>` курсивом, але визначено, що це вже не обов'язково робити. Щоб відображати текст курсивом, розробники повинні використовувати властивість CSS {{cssxref("font-style")}}.
- Слід пересвідчитися, що цільовому тексту немає іншого кращого відповідника-елемента.

  - Слід використовувати {{HTMLElement("em")}}, щоб позначити логічний наголос.
  - Слід використовувати {{HTMLElement("strong")}}, щоб позначити вагу, серйозність чи терміновість.
  - Слід використовувати {{HTMLElement("mark")}}, щоб позначити актуальність.
  - Слід використовувати {{HTMLElement("cite")}}, щоб розмітити назву праці, наприклад, книги, п'єси або пісні.
  - Слід використовувати {{HTMLElement("dfn")}}, щоб розмітити визначення терміну.

## Приклади

Цей приклад демонструє використання елемента `<i>` для позначення тексту, який написаний іншою мовою.

```html
<p>
  Латинська фраза <i lang="la">Veni, vidi, vici</i> нерідко використовується в
  музиці, живописі та літературі.
</p>
```

### Результат

{{EmbedLiveSample("pryklady")}}

## Технічний підсумок

<table class="properties">
  <tbody>
    <tr>
      <th scope="row">
        <a href="/uk/docs/Web/HTML/Content_categories"
          >Категорії вмісту</a
        >
      </th>
      <td>
        <a href="/uk/docs/Web/HTML/Content_categories#potokovyi-vmist"
          >Потоковий вміст</a
        >,
        <a href="/uk/docs/Web/HTML/Content_categories#opovidalnyi-vmist"
          >оповідальний вміст</a
        >, відчутний вміст.
      </td>
    </tr>
    <tr>
      <th scope="row">Дозволений вміст</th>
      <td>
        <a href="/uk/docs/Web/HTML/Content_categories#opovidalnyi-vmist"
          >Оповідальний вміст</a
        >.
      </td>
    </tr>
    <tr>
      <th scope="row">Пропуск тега</th>
      <td>Немає; і початковий, і кінцевий теги – обов'язкові.</td>
    </tr>
    <tr>
      <th scope="row">Дозволені батьківські елементи</th>
      <td>
        Всі елементи, що приймають
        <a href="/uk/docs/Web/HTML/Content_categories#opovidalnyi-vmist"
          >оповідальний вміст</a
        >.
      </td>
    </tr>
    <tr>
      <th scope="row">Неявна роль ARIA</th>
      <td>
        <code
          ><a href="/uk/docs/Web/Accessibility/ARIA/Roles/generic_role"
            >generic</a
          ></code
        >
      </td>
    </tr>
    <tr>
      <th scope="row">Дозволені ролі ARIA</th>
      <td>Всі</td>
    </tr>
    <tr>
      <th scope="row">Інтерфейс DOM</th>
      <td>{{domxref("HTMLElement")}}</td>
    </tr>
  </tbody>
</table>

## Специфікації

{{Specifications}}

## Сумісність із браузерами

{{Compat}}

## Дивіться також

- {{HTMLElement("em")}}
- Інші курсивні елементи: {{HTMLElement("var")}}, {{HTMLElement("dfn")}}, {{HTMLElement("cite")}}, {{HTMLElement("address")}}

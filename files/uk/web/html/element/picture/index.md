---
title: "<picture> – елемент ілюстрації"
slug: Web/HTML/Element/picture
page-type: html-element
browser-compat: html.elements.picture
---

{{HTMLSidebar}}

Елемент [HTML](/uk/docs/Web/HTML) **`<picture>`** (картинка, ілюстрація) містить нуль або більше елементів {{HTMLElement("source")}} та один елемент {{HTMLElement("img")}}, пропонуючи таким чином альтернативні варіанти зображення для різних сценаріїв відображення чи пристроїв.

Браузер розглядає кожній дочірній елемент `<source>` і вибирає найкращий збіг. Якщо збігів не знайдено, або браузер не підтримує елемент `<picture>`, то вибирається URL з атрибута [`src`](/uk/docs/Web/HTML/Element/img#src) елемента `<img>`. Вибране зображення потім відображається в просторі, зайнятому елементом `<img>`.

{{EmbedInteractiveExample("pages/tabbed/picture.html", "tabbed-standard")}}

Щоб вирішити, який URL завантажувати, {{Glossary("user agent", "користувацький агент")}} досліджує атрибути [`srcset`](/uk/docs/Web/HTML/Element/source#srcset), [`media`](/uk/docs/Web/HTML/Element/source#media) та [`type`](/uk/docs/Web/HTML/Element/source#type) кожного елемента `<source>` для вибору сумісного зображення, яке найкраще відповідає поточному компонуванню та можливостям пристрою відображення.

Елемент `<img>` виконує дві функції:

1. Описує розмір та інші атрибути зображення та його представлення.
2. Надає запасний варіант на випадок того, що жодний з запропонованих елементів `<source>` не зможе надати корисне зображення.

Поширені ситуації для використання `<picture>`:

- **Мистецьке спрямування.** Обрізання або зміна зображень для різних умов `media` (наприклад, завантаження простішої версії зображення, яке має занадто багато деталей, на менших дисплеях).
- **Пропонування альтернативних форматів зображень**, для випадків, коли деякі формати не підтримуються.

  > **Примітка:** Наприклад, нові формати, такі як [AVIF](/uk/docs/Web/Media/Formats/Image_types#zobrazhennia-avif) або [WEBP](/uk/docs/Web/Media/Formats/Image_types#zobrazhennia-webp), мають багато переваг, але можуть не підтримуватися браузером. Список підтримуваних форматів зображень можна знайти в: [Посібник з типів і форматів зображень](/uk/docs/Web/Media/Formats/Image_types).

- **Збереження пропускної здатності та прискорення завантаження сторінки** шляхом завантаження найбільш відповідного для дисплею глядача зображення.

У випадку пропонування версій зображень з високою щільністю для дисплеїв з високою щільністю пікселів (Retina), слід натомість використовувати атрибут [`srcset`](/uk/docs/Web/HTML/Element/img#srcset) елемента `<img>`. Це дозволяє браузерам вибирати версії з низькою щільністю в режимах економії даних, і не потрібно писати явні умови `media`.

<table class="properties">
  <tbody>
    <tr>
      <th scope="row">
        <a href="/uk/docs/Web/HTML/Content_categories"
          >Категорії вмісту</a
        >
      </th>
      <td>
        <a href="/uk/docs/Web/HTML/Content_categories#potokovyi-vmist"
          >Потоковий вміст</a
        >, оповідальний вміст, вбудований вміст
      </td>
    </tr>
    <tr>
      <th scope="row">Дозволений вміст</th>
      <td>
        Нуль або більше елементів {{HTMLElement("source")}}, за якими слідує один
        {{HTMLElement("img")}}, і це все необов'язково перемішано з елементами, якими користуються сценарії.
      </td>
    </tr>
    <tr>
      <th scope="row">Пропуск тега</th>
      <td>{{no_tag_omission}}</td>
    </tr>
    <tr>
      <th scope="row">Дозволені батьківські елементи</th>
      <td>Всі елементи, що приймають вбудований вміст.</td>
    </tr>
    <tr>
      <th scope="row">Неявна роль ARIA</th>
      <td>
        <a href="https://www.w3.org/TR/html-aria/#dfn-no-corresponding-role"
          >Немає відповідної ролі</a
        >
      </td>
    </tr>
    <tr>
      <th scope="row">Дозволені ролі ARIA</th>
      <td>Жодної дозволеної ролі</td>
    </tr>
    <tr>
      <th scope="row">Інтерфейс DOM</th>
      <td>{{domxref("HTMLPictureElement")}}</td>
    </tr>
  </tbody>
</table>

## Атрибути

Цей елемент приймає лише [глобальні атрибути](/uk/docs/Web/HTML/Global_attributes).

## Примітки щодо застосування

Можна скористатися властивістю {{cssxref("object-position")}}, щоб підлаштувати розташування зображення в межах рамки елемента, і властивістю {{cssxref("object-fit")}}, щоб керувати тим, як зображення масштабується для вписання в цю рамку.

> **Примітка:** Ці властивості слід застосовувати до дочірнього елемента `<img>`, а **не** до елемента `<picture>`.

## Приклади

Ці приклади демонструють те, як різні атрибути елемента {{HTMLElement("source")}} змінюють вибір зображення всередині `<picture>`.

### Атрибут media

Атрибут `media` задає медійну умову (аналогічно до медійного запиту), яку користувацький агент буде оцінювати щодо кожного елемента {{HTMLElement("source")}}.

Якщо медійна умова елемента {{HTMLElement("source")}} оцінюється як `false`, то браузер пропускає його і переходить до наступного елемента всередині `<picture>`.

```html
<picture>
  <source srcset="webdoky-logo-wide.png" media="(min-width: 600px)" />
  <img src="webdoky-logo-narrow.png" alt="WebDoky" />
</picture>
```

### Атрибут srcset

Атрибут [srcset](/uk/docs/Web/HTML/Element/source#srcset) використовується для пропонування списку можливих зображень на основі розміру або щільності пікселів дисплею.

It is composed of a comma-separated list of image descriptors. Each image descriptor is composed of a URL of the image, and _either_:

Він складається з розділеного комами списку дескрипторів зображень. Кожен дескриптор зображення складається з URL зображення, а також _або_:

- _дескриптора ширини_, за яким слідує `w` (наприклад, `300w`);
  _АБО_
- _дескриптора щільності пікселів_, за яким слідує `x` (наприклад, `2x`), щоб надати зображення високої якості для екранів з високою щільністю пікселів.

Обов'язково зауважте, що:

- дескриптори ширини та щільності пікселів не повинні використовуватися разом
- пропущений дескриптор щільності пікселів означає 1x
- дублювання значень дескрипторів не допускається (2x & 2x, 100w & 100w)

Наступний приклад ілюструє використання атрибута `srcset` на елементі `<source>`, щоб задати зображення високої щільності та стандартної роздільної здатності:

```html
<picture>
  <source srcset="logo.png, logo-1.5x.png 1.5x" />
  <img src="logo.png" alt="Логотип ВебДоків" height="320" width="320" />
</picture>
```

Також атрибут `srcset` можна використовувати на елементі `<img>` без потреби в елементі `<picture>`. Наступний приклад демонструє, як використовувати атрибут `srcset` для задання зображень стандартної роздільної здатності та високої щільності відповідно:

```html
<img
  srcset="logo.png, logo-2x.png 2x"
  src="logo.png"
  height="320"
  width="320"
  alt="Логотип ВебДоків" />
```

Атрибут `sizes` не є обов'язковим при використанні `srcset`, але рекомендується використовувати його, щоб надати додаткову інформацію браузеру, щоб допомогти йому вибрати найкраще джерело зображення.

Без sizes браузер використовуватиме усталений розмір зображення, як задано його розмірами в пікселях. Це може не бути найкращим варіантом для всіх пристроїв, особливо якщо зображення відображається на екранах різних розмірів або в різних контекстах.

Будь ласка, зауважте, що sizes діятиме лише тоді, коли замість значень коефіцієнтів пікселів задано дескриптори розмірів ширини (200w замість 2x, наприклад).

Більше інформації про використання `srcset` можна знайти в документації [Чуйних зображень](/uk/docs/Learn/HTML/Multimedia_and_embedding/Responsive_images).

### Атрибут type

Атрибут `type` визначає [MIME-тип](/uk/docs/Web/HTTP/Basics_of_HTTP/MIME_types) для URL ресурсу (чи URL ресурсів) у атрибуті `srcset` елемента {{HTMLElement("source")}}. Якщо користувацький агент не підтримує заданий тип, то елемент {{HTMLElement("source")}} пропускається.

```html
<picture>
  <source srcset="photo.avif" type="image/avif" />
  <source srcset="photo.webp" type="image/webp" />
  <img src="photo.jpg" alt="photo" />
</picture>
```

## Специфікації

{{Specifications}}

## Сумісність із браузерами

{{Compat}}

## Дивіться також

- Елемент {{HTMLElement("img")}}
- Елемент {{HTMLElement("source")}}
- Позиціонування та масштабування зображення всередині його рамки: {{cssxref("object-position")}} та {{cssxref("object-fit")}}
- [Посібник з типів і форматів зображень](/uk/docs/Web/Media/Formats/Image_types)

---
title: "<picture>: Елемент зображення"
slug: Web/HTML/Element/picture
page-type: html-element
browser-compat: html.elements.picture
---

{{HTMLSidebar}}

[HTML](/uk/docs/Web/HTML) елемент **`<picture>`** може містити (або ні) елементи {{HTMLElement("source")}} та щонайменше один елемент {{HTMLElement("img")}}, це дає змогу надавати різні зображення для різних варіантів екран/пристрій.

Браузер розглядає всі елементи `<source>` та обирає найбільш придатний з усіх. За браком подібних або якщо браузер не підтримує елемент `<picture>`, буде завантажено зображення за посиланням, яке вказано у атрибуті [`src`](/uk/docs/Web/HTML/Element/img#src) елемента `<img>`. Його буде відображено у просторі, який займає `<img>`.

{{EmbedInteractiveExample("pages/tabbed/picture.html", "tabbed-standard")}}

Щоб обрати URL-адресу зображення, яке найкраще підходить під наявний макет та можливості пристрою, {{Glossary("користувацький агент")}} перевіряє атрибути [`srcset`](/uk/docs/Web/HTML/Element/source#srcset), [`media`](/uk/docs/Web/HTML/Element/source#media), та [`type`](/uk/docs/Web/HTML/Element/source#type) у кожного наданого елементу `<source>`.

Елемент `<img>` має дві мети:

1. Описує розмір та інші атрибути зображення та його представлення.
2. Забезпечує запасний варіант на випадок, якщо жоден із запропонованих `<source>` елементів не надасть сумісного зображення.

Поширені способи використання `<picture>`:

- **Творчий напрямок** Обрізання або модифікація зображень для різних можливостей `media` (наприклад, у випадку, коли вихідне зображення має занадто високу деталізацію, можна завантажити його спрощену версію для дисплеїв меншого розміру).
- **Альтернативні формати зображень** у випадках, коли поточний формат не підтримується.

  > [!NOTE]
  > Наприклад, нові формати, як-от [AVIF](/uk/docs/Web/Media/Formats/Image_types#avif_image) або [WEBP](/uk/docs/Web/Media/Formats/Image_types#webp_image) мають багато переваг, але іх можуть не підтримувати деякі браузери. Перелік підтримуваних форматів зображень можна подивитись у: [посібнику типів файлів та форматів зображень](/uk/docs/Web/Media/Formats/Image_types).

- **Економія трафіку та збільшення швидкості завантаження веб-сторінок** завантажуючи найбільш придатну для пристрою користувача версію зображення.

Якщо потрібно надати зображення з високою чіткістю для дисплеїв з високою роздільною здатністю (Retina), скористайтеся атрибутом [`srcset`](/uk/docs/Web/HTML/Element/img#srcset) елементу `<img>`. Це дає змогу браузерам вибирати версії з меншою чіткістю в режимах збереження даних, і не потребує детального опису `media`.

## Атрибути

Цей елемент підтримує лише [глобальні атрибути](/uk/docs/Web/HTML/Global_attributes).

## Примітки щодо використання

Можете скористатися властивістю {{cssxref("object-position")}} для регулювання розташування зображення в контейнері елемента, та {{cssxref("object-fit")}} для керування тим, як зображення змінюється відповідно до контейнеру.

> [!NOTE]
> Використовуйте ці властивості на дочірньому `<img>` елементі, а **не** на `<picture>`.

## Приклади

Приклади показують як різні атрибути {{HTMLElement("source")}} елементу змінюють вибране зображення всередині `<picture>`.

### Атрибут `media`

Атрибут `media` визначає стан пристрою (подібно до медіа запиту) який агент користувача перевіряє для кожного елементу {{HTMLElement("source")}}.

Якщо медіа вираз для елементу {{HTMLElement("source")}} дорівнює `false`, браузер пропускає його і переходить до наступного елементу всередині `<picture>`.

```html
<picture>
  <source srcset="mdn-logo-wide.png" media="(min-width: 600px)" />
  <img src="mdn-logo-narrow.png" alt="WebDoky" />
</picture>
```

### Атрибут `srcset`

Атрибут [srcset](/uk/docs/Web/HTML/Element/source#srcset) пропонує перелік можливих зображень на основі розміру або чіткості зображення.

Він складається із переліку дескрипторів зображення. Кожен дескриптор містить URL-адресу зображення, а _також_:

- _дескриптор ширини_, `w` (наприклад, `300w`);
  _АБО_
- _дескриптор чіткості_, `x` (наприклад, `2x`) для зображень з високою чіткістю на екранах з високою роздільною здатністю.

Зауважте, що:

- дескриптори ширини та чіткості не слід використовувати разом
- брак дескриптора чіткості це те саме, що 1x
- дублювання значень дескрипторів заборонено (2x & 2x, 100w & 100w)

Наступний приклад демонструє використання атрибута `srcset` для елемента `<source>`, що вказує на зображення високої чіткості та стандартну роздільну здатність:

```html
<picture>
  <source srcset="logo.png, logo-1.5x.png 1.5x" />
  <img src="logo.png" alt="Логотип WebDoky" height="320" width="320" />
</picture>
```

Атрибут `srcset` можна також застосувати до елементу `<img>` навіть без потреби у `<picture>`. Наступний приклад демонструє як скористатися `srcset` для визначення зображень стандартної роздільної здатності та високої чіткості відповідно:

```html
<img
  srcset="logo.png, logo-2x.png 2x"
  src="logo.png"
  height="320"
  width="320"
  alt="MDN Web Docs logo" />
```

Атрибут `sizes` під час використання srcset не є обов'язковим, але рекомендується використовувати його для допомоги браузеру у виборі найкращого джерела зображення.

Без `sizes` браузер використовуватиме розмір зображення в пікселях за замовчуванням. Але це може не бути найкращим вибором для всіх пристроїв, особливо якщо зображення відображатиметься на екранах різних розмірів або в різних контекстах.

Зверніть увагу, що розміри матимуть свій ефект лише у випадку, коли атрибуту srcset будуть надані дескриптори ширини замість співвідношення пікселів (наприклад, 200w замість 2x).
Для отримання додаткової інформації про використання `srcset`, дивіться посібник [Адаптивні зображення](/uk/docs/Learn/HTML/Multimedia_and_embedding/Responsive_images).

### Атрибут `type`

Атрибут `type` визначає [MIME тип](/uk/docs/Web/HTTP/Basics_of_HTTP/MIME_types) для URL-адреси вказаної в атрибуті `srcset` елементу {{HTMLElement("source")}}. Якщо агент користувача не підтримує заданий тип, {{HTMLElement("source")}} елемент пропускається.

```html
<picture>
  <source srcset="photo.avif" type="image/avif" />
  <source srcset="photo.webp" type="image/webp" />
  <img src="photo.jpg" alt="photo" />
</picture>
```

## Технічний підсумок

<table class="properties">
  <tbody>
    <tr>
      <th scope="row">
        <a href="/uk/docs/Web/HTML/Content_categories"
          >Категорії змісту</a
        >
      </th>
      <td>
        <a href="/uk/docs/Web/HTML/Content_categories#flow_content"
          >Поточний вміст</a
        >, фразувальний вміст, вбудований вміст
      </td>
    </tr>
    <tr>
      <th scope="row">Дозволений вміст</th>
      <td>
        Жодного або декілька елементів {{HTMLElement("source")}}, можуть використовуватись з одним елементом
        {{HTMLElement("img")}}, при цьому використання скриптів необов'язкове.
      </td>
    </tr>
    <tr>
      <th scope="row">Пропуск тегів</th>
      <td>Ні, як стартовий, так і кінцевий теги є обов'язковими.</td>
    </tr>
    <tr>
      <th scope="row">Дозволені батьки</th>
      <td>Будь-які елементи, які дозволяють вбудовувати вміст.</td>
    </tr>
    <tr>
      <th scope="row">Безумовний ARIA role</th>
      <td>
        <a href="https://www.w3.org/TR/html-aria/#dfn-no-corresponding-role"
          >Немає</a
        >
      </td>
    </tr>
    <tr>
      <th scope="row">Дозволений ARIA role</th>
      <td>Не дозволено</td>
    </tr>
    <tr>
      <th scope="row">DOM інтерфейс</th>
      <td>{{domxref("HTMLPictureElement")}}</td>
    </tr>
  </tbody>
</table>

## Специфікації

{{Specifications}}

## Сумісність із браузерами

{{Compat}}

## Дивіться також

- Елемент {{HTMLElement("img")}}
- Елемент {{HTMLElement("source")}}
- Розташування та розміщення зображення всередині його контейнеру: {{cssxref("object-position")}} та {{cssxref("object-fit")}}
- [Посібник з типів файлів та форматів зображень](/uk/docs/Web/Media/Formats/Image_types)

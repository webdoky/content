---
title: "<iframe>: Елемент супутнього фрейму"
slug: Web/HTML/Element/iframe
tags:
  - Content
  - Element
  - Embedded content
  - Embedding
  - Frames
  - HTML
  - HTML embedded content
  - Inline Frames
  - Reference
  - Web
  - embedded
  - iframe
browser-compat: html.elements.iframe
---

{{HTMLSidebar}}

Елемент [HTML](/uk/docs/Web/HTML) **`<iframe>`** (супутній фрейм) представляє вкладений {{Glossary("browsing context", "навігаційний контекст")}}, вбудовуючи іншу сторінку HTML в поточну.

{{EmbedInteractiveExample("pages/tabbed/iframe.html", "tabbed-standard")}}

Кожен вбудований навігаційний контекст має власні [історію сесії](/uk/docs/Web/API/History) й [документ](/uk/docs/Web/API/Document). Навігаційний контекст, що вбудовує інші контекст, зветься _батьківським навігаційним контекстом_. Навігаційний контекст _найвищого_ рівня – той, що не має батьківського – зазвичай є вікном браузера, представленим об'єктом {{domxref("Window")}}.

> **Застереження:** Через те, що кожен навігаційний контекст є повноцінним середовищем документа, кожен `<iframe>` на сторінці потребує додаткових пам'яті та інших обчислювальних ресурсів. Хоч теоретично можна використовувати скільки завгодно `<iframe>`, слід слідкувати за проблемами швидкодії.

<table class="properties">
  <tbody>
    <tr>
      <th scope="row">
        <a href="/uk/docs/Web/Guide/HTML/Content_categories"
          >Категорії вмісту</a
        >
      </th>
      <td>
        <a href="/uk/docs/Web/Guide/HTML/Content_categories#flow_content"
          >Потоковий вміст</a
        >,
        <a href="/uk/docs/Web/Guide/HTML/Content_categories#phrasing_content"
          >оповідальний вміст</a
        >, вбудований вміст, інтерактивний вміст, дотиковий вміст.
      </td>
    </tr>
    <tr>
      <th scope="row">Дозволений вміст</th>
      <td>Жодного.</td>
    </tr>
    <tr>
      <th scope="row">Упускання тегу</th>
      <td>{{no_tag_omission}}</td>
    </tr>
    <tr>
      <th scope="row">Дозволені батьківські елементи</th>
      <td>Будь-який елемент, що приймає вбудований вміст.</td>
    </tr>
    <tr>
      <th scope="row">Неявна роль ARIA</th>
      <td>
        <a href="https://www.w3.org/TR/html-aria/#dfn-no-corresponding-role"
          >Немає відповідної ролі</a
        >
      </td>
    </tr>
    <tr>
      <th scope="row">Дозволені ролі ARIA</th>
      <td>
        {{ARIARole("application")}}, {{ARIARole("document")}},
        {{ARIARole("img")}}, {{ARIARole("none")}},
        {{ARIARole("presentation")}}
      </td>
    </tr>
    <tr>
      <th scope="row">Інтерфейс DOM</th>
      <td>{{domxref("HTMLIFrameElement")}}</td>
    </tr>
  </tbody>
</table>

## Атрибути

Цей елемент приймає [глобальні атрибути](/uk/docs/Web/HTML/Global_attributes).

- {{htmlattrdef("allow")}}

  - : Вказує [політику можливостей](/uk/docs/Web/HTTP/Feature_Policy) для `<iframe>`. Політика визначає, які можливості доступні `<iframe>`, залежно від походження запиту (наприклад, доступ до мікрофона, камери, батареї, API вебпоширення тощо).

    Для докладнішої інформації й прикладів дивіться: [Застосування політики можливостей](/uk/docs/Web/HTTP/Feature_Policy/Using_Feature_Policy) > [Атрибут iframe allow](/uk/docs/Web/HTTP/Feature_Policy/Using_Feature_Policy#atrybut-iframe-allow).

- {{htmlattrdef("allowfullscreen")}}

  - : Слід надати цьому атрибутові значення `true`, якщо `<iframe>` може активувати повноекранний режим, викликавши метод {{domxref("Element.requestFullscreen", "requestFullscreen()")}}.

    > **Примітка:** Цей атрибут вважається застарілим, він був перевизначений як `allow="fullscreen"`.

- {{htmlattrdef("allowpaymentrequest")}} {{Experimental_Inline}}

  - : Слід надати цьому атрибутові значення `true`, якщо `<iframe>` до іншого походження треба дозволити викликати [API запитів платежів](/uk/docs/Web/API/Payment_Request_API).

    > **Примітка:** Цей атрибут вважається застарілим, він був перевизначений як `allow="payment"`.

- {{htmlattrdef("csp")}} {{experimental_inline}}

  - : [Політика захисту вмісту](/uk/docs/Web/HTTP/CSP), нав'язана вбудованому ресурсу. Дивіться {{domxref("HTMLIFrameElement.csp")}} для отримання подробиць.

- {{htmlattrdef("fetchpriority")}} {{Experimental_Inline}}

  - : Надає підказку щодо відносного пріоритету отримання документа супутнього фрейму. Дозволені значення:

    - `high`
      - : Сигналізує про високий пріоритет відносно інших документів супутніх фреймів.
    - `low`
      - : Сигналізує про низький пріоритет відносно інших документів супутніх фреймів.
    - `auto`
      - : Усталене значення: Сигналізує про автоматичне визначення пріоритету відносно інших супутніх фреймів.

- {{htmlattrdef("height")}}
  - : Висота фрейму в пікселях CSS. Усталене значення – `150`.
- {{htmlattrdef("loading")}} {{experimental_inline}}

  - : Вказує, як браузер повинен завантажувати супутній фрейм:

    - `eager`: Завантажувати супутній фрейм негайно, незалежно від того, чи лежить він поза видимою областю перегляду (усталене значення).
    - `lazy`: Відкласти завантаження супутнього фрейму до часу, коли він досягне обчисленої відстані від області перегляду, як задано браузером.

- {{htmlattrdef("name")}}
  - : Ім'я вбудованого навігаційного контексту, на котре можна цілитися. Може використовуватися в атрибуті `target` елементів {{HTMLElement("a")}}, {{HTMLElement("form")}} і {{HTMLElement("base")}}; атрибуті `formtarget` елементів {{HTMLElement("input")}} і {{HTMLElement("button")}}; параметрі `windowName` метода {{domxref("Window.open()","window.open()")}}.
- {{htmlattrdef("referrerpolicy")}}

  - : Вказує, якого [посилача](/uk/docs/Web/API/Document/referrer) слід надсилати при отриманні ресурсу фрейму:

    - `no-referrer`: Заголовок {{HTTPHeader("Referer")}} не буде надісланий.
    - `no-referrer-when-downgrade`: Заголовок {{HTTPHeader("Referer")}} не буде надісланий {{Glossary("origin", "походженням")}}, що не мають {{Glossary("TLS")}} ({{Glossary("HTTPS")}}).
    - `origin`: Надісланий посилач буде обмежений походженням сторінки, що звертається: її [схемою](/uk/docs/Learn/Common_questions/What_is_a_URL), {{Glossary("host", "хостом")}} і {{Glossary("port", "портом")}}.
    - `origin-when-cross-origin`: Посилач, надісланий до інших походжень, буде обмежений схемою, хостом і портом. Переходи в межах того самого походження все ж включатимуть повний шлях.
    - `same-origin`: Посилач буде надісланий в межах {{Glossary("Same-origin policy", "того самого походження")}}, натомість запити до інших походжень не міститимуть інформації про посилача.
    - `strict-origin`: Надсилати походження документа як посилач лише тоді, коли рівень протоколу захисту залишається тим самим (HTTPS→HTTPS), але не надсилати його за менш захищеною адресою (HTTPS→HTTP).
    - `strict-origin-when-cross-origin` (усталене значення): Надсилати увесь URL при виконанні запиту за тим самим походженням; надсилати лише походження, коли рівень протоколу захисту залишається тим самим (HTTPS→HTTPS); не надсилати заголовку за менш захищеною адресою (HTTPS→HTTP).
    - `unsafe-url`: Посилач включатиме походження _і_ шлях (але не [фрагмент](/uk/docs/Web/API/HTMLAnchorElement/hash), [пароль](/uk/docs/Web/API/HTMLAnchorElement/password) чи [ім'я користувача](/uk/docs/Web/API/HTMLAnchorElement/username)). **Це значення є небезпечним**, адже випускає походження й шляхи з ресурсів, захищених TLS, до незахищених походжень.

- {{htmlattrdef("sandbox")}}

  - : Накладає на вміст фрейму додаткові обмеження. Значення атрибута може бути або порожнім, щоб застосувати всі обмеження, або розділеними пробілами позначками для зняття певних обмежень:

    - `allow-downloads-without-user-activation` {{experimental_inline}}: Дозволяє завантаженням відбуватися без рухів з боку користувача.
    - `allow-downloads`: Дозволяє завантаженням відбуватися без рухів з боку користувача.
    - `allow-forms`: Дозволяє ресурсові подавати форми. Якщо це ключове слово не використано, то подання форм заблоковано.
    - `allow-modals`: Дає ресурсові [відкривати модальні вікна (англ.)](https://html.spec.whatwg.org/multipage/origin.html#sandboxed-modals-flag).
    - `allow-orientation-lock`: Дає ресурсові [блокувати орієнтацію екрана](/uk/docs/Web/API/Screen/lockOrientation).
    - `allow-pointer-lock`: Дає ресурсові використовувати [API блокування вказівника](/uk/docs/Web/API/Pointer_Lock_API).
    - `allow-popups`: Дозволяє спливні вікна (як то `window.open()`, `target="_blank"` чи `showModalDialog()`). Якщо це ключове слово не застосовано, то спливне вікно мовчки зазнає невдачі.
    - `allow-popups-to-escape-sandbox`: Дає огородженому документові відкривати нові вікна без того, щоб такі вікна успадковували огородження. Наприклад, це дає змогу безпечно огородити рекламне оголошення, не накладаючи такі самі обмеження на сторінку, на котру посилається це оголошення.
    - `allow-presentation`: Дає ресурсові почати [сеанс презентації](/uk/docs/Web/API/PresentationRequest).
    - `allow-same-origin`: Якщо ця позначка не застосована, то ресурс вважається таким, що має особливе походження, котре ніколи не відповідає {{Glossary("same-origin policy", "політиці того самого походження")}} (потенційно запобігаючи доступові до [сховища даних і реп'яшків](/uk/docs/Web/Security/Same-origin_policy#dostup-do-skhovyshcha-danykh-z-inshoho-pokhodzhennia) і певних API JavaScript).
    - `allow-scripts`: Дозволяє ресурсові запускати сценарії (але не створювати спливні вікна).
    - `allow-storage-access-by-user-activation` {{experimental_inline}}: Дає ресурсові запитувати доступ до можливостей сховища батьківського контексту за допомогою [API доступу до сховища](/uk/docs/Web/API/Storage_Access_API).
    - `allow-top-navigation`: Дає ресурсові виконувати переходи в навігаційному контексті вищого рівня (тому, що зветься `_top`).
    - `allow-top-navigation-by-user-activation`: Дає ресурсові виконувати переходи в навігаційному контексті вищого рівня, але лише тоді, коли це ініційовано рухом користувача.

    > **Примітка:**
    >
    > - Коли вбудований документ має таке саме походження, як батьківська сторінка, **наполегливо не рекомендовано** використовувати водночас `allow-scripts` і `allow-same-origin`, адже це дає вбудованому документові змогу прибрати атрибут `sandbox` – роблячи його не більш безпечним, ніж без атрибута `sandbox` узагалі.
    > - Огородження не має сенсу, якщо нападник може вивести вміст поза огородженим `iframe` – наприклад, якщо переглядач відкриє фрейм у новій вкладці. Такий вміст повинен також надаватися з _окремого походження_, щоб обмежити потенційну шкоду.
    > - Атрибут `sandbox` не підтримується в Internet Explorer 9 і старших його версіях.

- {{htmlattrdef("src")}}
  - : URL сторінки, що вбудовується. Щоб вбудувати порожню сторінку, котра відповідає [політиці того самого походження](/uk/docs/Web/Security/Same-origin_policy#uspadkovani-pokhodzhennia), слід використовувати значення `about:blank`. Також слід звернути увагу, що програмне усування атрибута `<iframe>` src (наприклад, за допомогою {{domxref("Element.removeAttribute()")}}) призводить до того, що в Firefox (починаючи від версії 65), браузерах на основі Chromium та Safari/iOS буде завантажено `about:blank`.
- {{htmlattrdef("srcdoc")}}
  - : Супутній HTML для вбудовування, що відкидає атрибут `src`. Якщо браузер не підтримує атрибут `srcdoc`, то скористається URL в атрибуті `src`.
- {{htmlattrdef("width")}}
  - : Ширина фрейму в пікселях CSS. Усталене значення – `300`.

### Нерекомендовані атрибути

Ці атрибути є нерекомендованими й можуть більше не підтримуватися в усіх користувацьких агентах. Слід уникати їх використання в новому вмісті, а зі старого намагатися усувати.

- {{htmlattrdef("align")}} {{deprecated_inline}}
  - : Шикування цього елемента відносно контексту навколо.
- {{htmlattrdef("frameborder")}} {{deprecated_inline}}
  - : Значення `1` (усталене) малює навколо такого фрейму межу. Значення `0` усуває межу навколо такого фрейму; натомість слід використовувати для контролю меж `<iframe>` властивість CSS {{cssxref("border")}}.
- {{htmlattrdef("longdesc")}} {{deprecated_inline}}
  - : URL довгого опису вмісту супутнього фрейму. У зв'язку з поширеним зловживанням, цей атрибут не є корисним в невізуальних браузерах.
- {{htmlattrdef("marginheight")}} {{deprecated_inline}}
  - : Кількість простору в пікселях між вмістом фрейму і його верхньою й нижньою межами.
- {{htmlattrdef("marginwidth")}} {{deprecated_inline}}
  - : Кількість простору в пікселях між вмістом фрейму і його лівою й правою межами.
- {{htmlattrdef("scrolling")}} {{deprecated_inline}}

  - : Вказує, коли браузерові слід надати фреймові смугу прокручування:

    - `auto`: Лише коли вміст фрейму більший за його виміри.
    - `yes`: Завжди показувати смугу прокручування.
    - `no`: Ніколи не показувати смугу прокручування.

## Сценарне застосування

Супутні фрейми, подібно до елементів {{HTMLElement("frame")}}, присутні в псевдомасиві {{domxref("window.frames")}}.

За допомогою об'єкта DOM {{domxref("HTMLIFrameElement")}} через властивість {{domxref("HTMLIFrameElement.contentWindow", "contentWindow")}} сценарії можуть доступатися до об'єкта {{domxref("window")}} вбудованого ресурсу. Властивість {{domxref("HTMLIFrameElement.contentDocument", "contentDocument")}} вказує на `document` всередині `<iframe>`, так само як `contentWindow.document`.

Зсередини фрейму сценарій може отримати посилання на батьківське вікно за допомогою {{domxref("window.parent")}}.

Доступ сценарію до вмісту фрейму є предметом [політики того самого походження](/uk/docs/Web/Security/Same-origin_policy). Сценарії не можуть доступатися до більшості властивостей інших об'єктів `window`, якщо сценарій був завантажений з іншого походження, включно з доступом сценаріїв всередині фрейму до батьківського вікна фрейму. Спілкування між ресурсами з різних походжень можна досягнути за допомогою {{domxref("Window.postMessage()")}}.

## Розташування й масштабування

Оскільки супутній фрейм є [заміщеним елементом](/uk/docs/Web/CSS/Replaced_element), то розташування, шикування й масштабування вбудованого документа всередині рамок елемента `<iframe>` можна налаштовувати за допомогою властивостей {{cssxref("object-position")}} та {{cssxref("object-fit")}}.

## Приклади

### Простий \<iframe>

Цей приклад вбудовує сторінку <https://example.org> в супутній фрейм.

#### HTML

```html
<iframe
  src="https://example.org"
  title="Приклад iframe 1"
  width="400"
  height="300">
</iframe>
```

#### Результат

{{ EmbedLiveSample('prostyi-iframe', 640,400)}}

## Занепокоєння щодо доступності

Люди, що орієнтуються за допомогою допоміжної технології, як то читач з екрана, можуть використовувати [атрибут `title`](/uk/docs/Web/HTML/Global_attributes/title) на `<iframe>` як позначення його вмісту. Значення `title` повинно стисло описувати вбудований вміст:

```html
<iframe
  title="Сторінка Вікіпедії про авокадо"
  src="https://uk.wikipedia.org/wiki/%D0%90%D0%B2%D0%BE%D0%BA%D0%B0%D0%B4%D0%BE"></iframe>
```

Без цього `title` їм доведеться перейти до `<iframe>`, щоб з'ясувати, який вміст вбудовано. Така зміна контексту може спантеличувати й забирати час, особливо для сторінок з багатьма `<iframe>` чи коли вбудований інтерактивний вміст, як то відео чи аудіо.

## Специфікації

{{Specifications}}

## Сумісність із браузерами

{{Compat}}

## Дивіться також

- [Приватність, дозволи та захист інформації](/uk/docs/Web/Privacy)

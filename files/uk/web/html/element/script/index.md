---
title: '<script>: Елемент сценарію'
slug: Web/HTML/Element/script
tags:
  - Element
  - HTML
  - HTML scripting
  - HTML:Flow content
  - HTML:Metadata content
  - HTML:Phrasing content
  - HTML:Script-supporting element
  - Reference
  - Script
  - Web
  - tag
browser-compat: html.elements.script
---

{{HTMLRef}}

Елемент [HTML](/uk/docs/Web/HTML) **`<script>`** (сценарій) застосовується для вбудовування виконуваного коду чи даних; зазвичай це використовується для вбудовування чи посилання на код JavaScript. Елемент `<script>` також може застосовуватися з іншими мовами, як то GLSL – мовою програмування шейдерів [WebGL](/uk/docs/Web/API/WebGL_API), та [JSON](/uk/docs/Glossary/JSON).

<table class="properties">
  <tbody>
    <tr>
      <th scope="row">
        <a href="/uk/docs/Web/Guide/HTML/Content_categories"
          >Категорії вмісту</a
        >
      </th>
      <td>
        <a href="/uk/docs/Web/Guide/HTML/Content_categories#metadata_content"
          >Вміст метаданих</a
        >,
        <a href="/uk/docs/Web/Guide/HTML/Content_categories#flow_content"
          >Потоковий вміст</a
        >,
        <a href="/uk/docs/Web/Guide/HTML/Content_categories#phrasing_content"
          >Оповідальний вміст</a
        >.
      </td>
    </tr>
    <tr>
      <th scope="row">Дозволений вміст</th>
      <td>Динамічний сценарій, як то <code>text/javascript</code>.</td>
    </tr>
    <tr>
      <th scope="row">Упускання тегів</th>
      <td>{{no_tag_omission}}</td>
    </tr>
    <tr>
      <th scope="row">Дозволені батьківські елементи</th>
      <td>
        Будь-який елемент, що приймає
        <a href="/uk/docs/Web/Guide/HTML/Content_categories#metadata_content"
          >вміст метаданих</a
        >, або ж будь-який елемент, що приймає
        <a href="/uk/docs/Web/Guide/HTML/Content_categories#phrasing_content"
          >оповідальний вміст</a
        >.
      </td>
    </tr>
    <tr>
      <th scope="row">Неявна роль ARIA</th>
      <td>
        <a href="https://www.w3.org/TR/html-aria/#dfn-no-corresponding-role"
          >Відповідної ролі немає</a
        >
      </td>
    </tr>
    <tr>
      <th scope="row">Дозволені ролі ARIA</th>
      <td>Дозволених ролей немає</td>
    </tr>
    <tr>
      <th scope="row">Інтерфейс DOM</th>
      <td>{{domxref("HTMLScriptElement")}}</td>
    </tr>
  </tbody>
</table>

## Атрибути

Цей елемент приймає [глобальні атрибути](/uk/docs/Web/HTML/Global_attributes).

- {{htmlattrdef("async")}}

  - : Для класичних сценаріїв, коли присутній атрибут `async`, то такий класичний скрипт отримується паралельно до розбору сторінки, і виконується відразу, коли стає доступним.

    Для [модульних сценаріїв](/uk/docs/Web/JavaScript/Guide/Modules), якщо присутній атрибут `async`, то сценарії та всі їх залежності виконуються в черзі відкладених, таким чином, вони будуть отримані паралельно до розбору сторінки, і виконані відразу, коли стануть доступними.

    Цей атрибут дає змогу усунути проблему **JavaScript, що блокує розбір сторінки**: браузеру не потрібно завантажувати й виконувати сценарії до продовження розбору. `defer` в цьому випадку має подібну дію.

    Це булів атрибут: присутність булевого атрибута відповідає значенню істинності, а його відсутність – значенню хибності.

    Дивіться [Сумісність із браузерами](#sumisnist-iz-brauzeramy) для отримання приміток щодо підтримки браузерами. Дивіться також [Асинхронні сценарії для asm.js](/uk/docs/Games/Techniques/Async_scripts).

- {{htmlattrdef("crossorigin")}}
  - : Звичайні елементи `script` передають {{domxref('Window.error_event', 'window.onerror')}} украй обмежену інформацію щодо сценаріїв, що не проходять стандартних перевірок {{Glossary("CORS")}}. Щоб дозволити логування помилок для сайтів, котрі використовують окремий домен для статичних мультимедійних файлів, слід використовувати цей атрибут. Дивіться [Атрибути налаштувань CORS](/uk/docs/Web/HTML/Attributes/crossorigin) для отримання більш докладного пояснення його дійсних аргументів.
- {{htmlattrdef("defer")}}

  - : Цей булів атрибут встановлюється, аби вказати браузерові, що сценарій треба виконувати після розбору сторінки, але до викидання події {{domxref("Document/DOMContentLoaded_event", "DOMContentLoaded")}}.

    Сценарії, що мають атрибут `defer`, затримуватимуть викидання події `DOMContentLoaded`, поки не будуть завантажені й не завершать виконання.

    > **Застереження:** Цей атрибут не повинен застосовуватися, якщо атрибут `src` – відсутній (наприклад, у вбудованих сценаріїв); в такому випадку він не матиме дії.
    >
    > Атрибут `defer` не має дії на [модульних сценаріях](/uk/docs/Web/JavaScript/Guide/Modules): вони відкладаються усталено.

    Сценарії з атрибутом `defer` будуть виконуватися в тому порядку, в якому вони зустрічаються в документі.

    Цей атрибут дає змогу усунути проблему **JavaScript, що блокує розбір сторінки**: браузеру не потрібно завантажувати й виконувати сценарії до продовження розбору. `async` в цьому випадку має подібну дію.

- {{htmlattrdef("fetchpriority")}} {{Experimental_Inline}}

  - : Надає рекомендацію щодо відносного пріоритету отримання зовнішнього сценарію. Дозволені значення:

    - `high`
      - : Сигналізує про високий пріоритет отримання відносно інших зовнішніх сценаріїв.
    - `low`
      - : Сигналізує про низький пріоритет отримання відносно інших зовнішніх сценаріїв.
    - `auto`
      - : Усталене значення: сигналізує про автоматичне визначення пріоритету отримання відносно інших зовнішніх сценаріїв.

- {{htmlattrdef("integrity")}}
  - : Цей атрибут містить супутні метадані, котрі користувацький агент може використати для перевірки того, що отриманий ресурс був доставлений без неочікуваних втручань. Дивіться [Цілісність підресурсу](/uk/docs/Web/Security/Subresource_Integrity).
- {{htmlattrdef("nomodule")}}
  - : Цей булів атрибут встановлюється, аби вказати, що сценарій не повинен виконуватися в браузерах, що підтримують [модулі ES](/uk/docs/Web/JavaScript/Guide/Modules); може використовуватися для надання запасних сценаріїв старішим браузерам, що не підтримують модульний код JavaScript.
- {{htmlattrdef("nonce")}}
  - : Криптографічне одноразове значення, що дозволяє сценарії в [script-src політики безпеки вмісту](/uk/docs/Web/HTTP/Headers/Content-Security-Policy/script-src). Сервер мусить породити унікальне значення `nonce` щоразу, коли передає політику. Є критичним надавати `nonce`, що не може бути вгаданим, оскільки в решті обхід політики ресурсу є тривіальним.
- {{htmlattrdef("referrerpolicy")}}

  - : Вказує, який [посилач](/uk/docs/Web/API/Document/referrer) повинен бути надісланий при отриманні сценарію чи ресурсів, отриманих сценарієм:

    - `no-referrer`: Заголовок {{HTTPHeader("Referer")}} не буде надісланий.
    - `no-referrer-when-downgrade`: Заголовок {{HTTPHeader("Referer")}} не буде надісланий {{Glossary("origin", "походженням")}}, що не мають {{Glossary("TLS")}} ({{Glossary("HTTPS")}}).
    - `origin`: Посилач буде обмежений походженням поточної сторінки: її [схемою](/uk/docs/Learn/Common_questions/What_is_a_URL), {{Glossary("host", "хостом")}} та {{Glossary("port", "портом")}}.
    - `origin-when-cross-origin`: Посилач, надісланий іншим походженням, буде обмежений схемою, хостом та портом. Переходи в межах того самого походження включатимуть увесь шлях.
    - `same-origin`: Посилач буде надсилатися в межах {{Glossary("Same-origin policy", "того самого походження")}}, однак запити до інших походжень не міститимуть інформації про посилача.
    - `strict-origin`: Надсилати як посилача виключно походження документа, якщо рівень безпеки протоколу – той самий (HTTPS→HTTPS), інакше – не надсилати посилача (HTTPS→HTTP).
    - `strict-origin-when-cross-origin` (усталене значення): Надсилати повний URL при виконанні запиту за тим самим походженням; надсилати лише походження, коли рівень безпеки протоколу – той самий (HTTPS→HTTPS); не надсилати заголовок за менш безпечним напрямком (HTTPS→HTTP).
    - `unsafe-url`: Посилач включатиме походження _і_ шлях (але не [фрагмент](/uk/docs/Web/API/HTMLAnchorElement/hash), [пароль](/uk/docs/Web/API/HTMLAnchorElement/password) чи [ім'я користувача](/uk/docs/Web/API/HTMLAnchorElement/username)). **Це значення є небезпечним**, тому що випускає походження та шляхи від захищених TLS ресурсів до незахищених походжень.

    > **Примітка:** Значення порожнього рядка (`""`) є водночас і усталеним значенням, і запасним значенням, коли `referrerpolicy` не підтримується. Якщо `referrerpolicy` не вказаний явно на елементі `<script>`, то буде прийнята політика посилача вищого рівня, тобто та, що встановлена для всього документа чи всього домену. Якщо політика вищого рівня недоступна, то порожній рядок розглядається як еквівалент до `strict-origin-when-cross-origin`.

- {{htmlattrdef("src")}}
  - : Цей атрибут вказує URI зовнішнього сценарію; може використовуватися як альтернатива вбудовуванню сценарію прямо в документ.
- {{htmlattrdef("type")}}

  - : Цей атрибут вказує тип сценарію. Значення цього атрибута належать до однієї з наступних категорій:

    - **Тип MIME – опущений чи JavaScript:** Це вказує на те, що сценарій – мовою JavaScript. Специфікація HTML вимагає від авторів опускати атрибут замість вказувати надлишковий тип MIME. В раніших браузерах такі значення вказували мову скриптового програмування вбудованого чи імпортованого (за допомогою атрибута `src`) коду. Типи MIME JavaScript [перелічені в специфікації](/uk/docs/Web/HTTP/Basics_of_HTTP/MIME_types#typy-javascript).
    - **`module`:** Призводить до розгляду коду як модуля JavaScript. Обробка вмісту такого сценарію відкладається. Атрибути `charset` і `defer` не мають дії.
      Для інформації щодо застосування `module` дивіться наш посібник [Модулі JavaScript](/uk/docs/Web/JavaScript/Guide/Modules).
      На відміну від класичних, модульні сценарії вимагають для отримання з іншого походження використання протоколу CORS.
    - **Будь-яке інше значення:** Вбудований вміст розглядається як блок даних, що не обробляється браузером. Розробники мусять використовувати для позначення блоків даних дійсні типи MIME, котрі не є типами MIME JavaScript. Атрибут `src` буде проігнорований.

### Нерекомендовані атрибути

- {{htmlattrdef("charset")}} {{Deprecated_inline}}
  - : Коли цей атрибут присутній, його значення мусить бути нечутливим до регістру ASCII-відповідником до "`utf-8`". Немає потреби вказувати атрибут `charset`, тому що документи зобов'язані використовувати UTF-8, а елемент `script` успадковує своє кодування символів від документа.
- {{htmlattrdef("language")}} {{Deprecated_inline}} {{Non-standard_Inline}}
  - : Подібно до атрибута `type`, цей атрибут вказує мову сценаріїв, що використовується. Проте на відміну від атрибута `type`, можливі значення цього атрибута ніколи не були стандартизовані. Натомість слід використовувати атрибут `type`.

## Примітки

Сценарії без атрибутів {{HTMLAttrxRef("async", "script")}} , {{HTMLAttrxRef("defer", "script")}} і `type="module"`, так само як супутні скрипти без атрибута `type="module"`, отримуються й виконуються негайно, до того, як браузер продовжує розбір сторінки.

Сценарій повинен бути наданий з типом MIME `text/javascript`, але браузери є поблажливими й блокують сценарії лише тоді, коли сценарій надається з типом зображення (`image/*`); типом відео (`video/*`); типом аудіо (`audio/*`); чи `text/csv`. Якщо сценарій заблокований, то елементові надсилається подія {{domxref("Element/error_event", "error")}}, інакше – надсилається подія {{domxref("Element/load_event", "load")}}.

## Приклади

### Найпростіше застосування

Ці приклади показують, як імпортувати (зовнішній) сценарій за допомогою елемента `<script>`.

```html
<script src="javascript.js"></script>
```

А ці – показують, як вставити в елемент `<script>` (супутній) сценарій.

```html
<script>
  alert('Привіт, світе!');
</script>
```

### Запасний варіант для модуля

Браузери, що підтримують значення `module` атрибута {{htmlattrxref("type", "script")}}, ігнорують будь-який сценарій з атрибутом `nomodule`. Це дає змогу використовувати модульні сценарії, на додачу до них надаючи позначені `nomodule` запасні варіанти сценаріїв для тих браузерів, що не підтримують модулі.

```html
<script type="module" src="main.js"></script>
<script nomodule src="fallback.js"></script>
```

### Вбудовування даних в HTML

Також елемент `<script>` можна використовувати для вбудовування даних в HTML при серверному чині шляхом задання дійсного не-JavaScript типу MIME в атрибуті `type`.

```html
<!-- Породжено сервером -->
<script id="data" type="application/json">
  {
    "userId": 1234,
    "userName": "Іван Петренко",
    "memberSince": "2000-01-01T00:00:00.000Z"
  }
</script>

<!-- Статичне -->
<script>
  const userInfo = JSON.parse(document.getElementById('data').text);
  console.log('Інформація про користувача: %o', userInfo);
</script>
```

## Специфікації

{{Specifications}}

## Сумісність із браузерами

{{Compat}}

### Примітки щодо сумісності

В старіших браузерах, що не підтримували атрибут `async`, вставлені розбирачем сценарії блокують розбір; вбудовані сценаріями сценарії виконуються асинхронно в IE та WebKit, але синхронно – в Opera й Firefox до версії 4. У Firefox 4 властивість DOM `async` для створених сценаріями сценаріїв мала усталене значення `true`, тож усталена поведінка відповідає поведінці IE та WebKit.

Щоб зробити запит на виконання вставлених сценаріями зовнішніх сценаріїв у порядку додання в браузерах, де `document.createElement("script").async` обчислюється в `true` (як то Firefox 4), слід встановити `async="false"` на тих сценаріях, на яких треба зберегти порядок.

> **Застереження:** Ніколи не можна викликати `document.write()` з асинхронного сценарію. У Firefox 3.6 виклик `document.write()` мав непередбачувану дію. У Firefox 4 виклик `document.write()` з асинхронного сценарію не мав жодної дії (крім виводу застереження в консоль помилок).

## Дивіться також

- {{domxref("document.currentScript")}}
- [Діаграма сумісності подій вузлів `<script>` і `<link>` Раяна Ґроува (англ.)](https://pie.gd/test/script-link-events/)
- [Стаття Флавіо Коупса про ефективне завантаження JavaScript та пояснення відмінностей між `async` і `defer` (англ.)](https://flaviocopes.com/javascript-async-defer/)
- Посібник [Модулі JavaScript](/uk/docs/Web/JavaScript/Guide/Modules)

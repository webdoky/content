---
title: <script> – елемент сценарію
slug: Web/HTML/Element/script
page-type: html-element
browser-compat: html.elements.script
---

{{HTMLSidebar}}

Елемент [HTML](/uk/docs/Web/HTML) **`<script>`** (сценарій) застосовується для вбудовування виконуваного коду чи даних; зазвичай це використовується для вбудовування чи посилання на код JavaScript. Елемент `<script>` також може застосовуватися з іншими мовами, як то GLSL – мовою програмування шейдерів [WebGL](/uk/docs/Web/API/WebGL_API), та [JSON](/uk/docs/Glossary/JSON).

## Атрибути

Цей елемент приймає [глобальні атрибути](/uk/docs/Web/HTML/Global_attributes).

- `async`

  - : Для класичних сценаріїв, коли присутній атрибут `async`, то такий класичний скрипт отримується паралельно до розбору сторінки, і виконується відразу, коли стає доступним.

    Для [модульних сценаріїв](/uk/docs/Web/JavaScript/Guide/Modules), якщо присутній атрибут `async`, то сценарій і всі його залежності будуть отримані паралельно щодо розбору сторінки, і виконані відразу, коли стануть доступними.

    > **Застереження:** Цей атрибут не повинен вживатися, якщо атрибут `src` відсутній (тобто для вбудованих сценаріїв) для класичних сценаріїв, в такому випадку він не має дії.

    Цей атрибут дає змогу усунути проблему **JavaScript, що блокує розбір сторінки**: браузеру не потрібно завантажувати й виконувати сценарії до продовження розбору. `defer` в цьому випадку має подібну дію.

    Якщо цей атрибут заданий вкупі з атрибутом `defer`, елемент діє так, ніби задано лише атрибут `async`.

    Це булів атрибут: присутність булевого атрибута відповідає значенню істинності, а його відсутність – значенню хибності.

    Дивіться [Сумісність із браузерами](#sumisnist-iz-brauzeramy) для отримання приміток щодо підтримки браузерами. Дивіться також [Асинхронні сценарії для asm.js](/uk/docs/Games/Techniques/Async_scripts).

- `attributionsrc` {{experimental_inline}}

  - : Задає те, що ви хочете, аби браузер надіслав вкупі з запитом на ресурс сценарію заголовок {{httpheader("Attribution-Reporting-Eligible")}}. На серверному боці такий заголовок використовується для запуску надсилання у відповіді заголовка {{httpheader("Attribution-Reporting-Register-Source")}} або {{httpheader("Attribution-Reporting-Register-Trigger")}}, щоб зареєструвати засноване на зображенні [джерело атрибуції](/uk/docs/Web/API/Attribution_Reporting_API/Registering_sources#dzherela-podii-na-osnovi-html) або [пускача атрибуції](/uk/docs/Web/API/Attribution_Reporting_API/Registering_triggers#puskach-atrybutsii-na-osnovi-html), відповідно. Те, який заголовок відповіді слід надсилати у відповідь, залежить від значення заголовка `Attribution-Reporting-Eligible`, що спричинив реєстрацію.

    > **Примітка:** Інший варіант: на основі JavaScript можна реєструвати джерела та пускачі, надсилаючи запит {{domxref("fetch()")}}, що вміщає варіант `attributionReporting` (або заданий безпосередньо на виклику `fetch()`, або на об'єкті {{domxref("Request")}}, переданому до виклику `fetch()`), або шляхом надсилання {{domxref("XMLHttpRequest")}} вкупі з закликанням {{domxref("XMLHttpRequest.setAttributionReporting", "setAttributionReporting()")}} на об'єкті запиту.
    > Можна задати одну з двох версій цього атрибуту:

    - Булева, тобто просто запис `attributionsrc`. Це задає те, щоб тому самому серверу, що й сервер, на який посилається атрибут `src`, надсилався заголовок {{httpheader("Attribution-Reporting-Eligible")}}. Це годиться, коли джерело атрибуції чи реєстрація пускача обробляється на тому самому сервері. При реєстрації пускача атрибуції ця властивість необов'язкова, і за її опущення використовується булеве значення.
    - Значення, що вміщає один або кілька URL, наприклад:

      ```html
      <script src="myscript.js"
              attributionsrc="https://a.example/register-source https://b.example/register-source"
      >
      ```

      Це корисно в тих випадках, коли запитаний ресурс не перебуває на сервері під вашим контролем, або просто хочеться обробляти реєстрацію джерела атрибуції на іншому сервері. У такому випадку можна задати один або більше URL як значення `attributionsrc`. Коли трапляється запит на ресурс, заголовок {{httpheader("Attribution-Reporting-Eligible")}} надсилається на URL, задані в `attributionSrc`, а не лише за походженням ресурсу. Ці URL потім можуть відповісти заголовком {{httpheader("Attribution-Reporting-Register-Source")}} або {{httpheader("Attribution-Reporting-Register-Trigger")}}, як доречно, для завершення реєстрації.

      > **Примітка:** Задання кількох URL означає те, що на одну можливість можна зареєструвати кілька джерел атрибуції. Можна, наприклад, мати різні кампанії, успішність яких вимірюється, що включає генерування різних звітів щодо різних даних.
      > Дивіться подробиці в [API звітування атрибуції](/uk/docs/Web/API/Attribution_Reporting_API).

- `blocking` {{Experimental_Inline}}

  - : Цей атрибут явно вказує, що певні операції повинні бути заблоковані отриманням такого сценарію. Операції до блокування повинні бути розділеним пробілами списком лексем блокування, перелічених нижче.
    - `render`: Візуалізація вмісту на екрані – заблокована.

- [`crossorigin`](/uk/docs/Web/HTML/Attributes/crossorigin)
  - : Звичайні елементи `script` передають {{domxref('Window.error_event', 'window.onerror')}} украй обмежену інформацію щодо сценаріїв, що не проходять стандартних перевірок {{Glossary("CORS")}}. Щоб дозволити логування помилок для сайтів, котрі використовують окремий домен для статичних мультимедійних файлів, слід використовувати цей атрибут. Дивіться [Атрибути налаштувань CORS](/uk/docs/Web/HTML/Attributes/crossorigin) для отримання більш докладного пояснення його дійсних аргументів.
- `defer`

  - : Цей булів атрибут встановлюється, аби вказати браузерові, що сценарій треба виконувати після розбору сторінки, але до викидання події {{domxref("Document/DOMContentLoaded_event", "DOMContentLoaded")}}.

    Сценарії, що мають атрибут `defer`, затримуватимуть викидання події `DOMContentLoaded`, поки не будуть завантажені й не завершать виконання.

    > **Застереження:** Цей атрибут не повинен застосовуватися, якщо атрибут `src` – відсутній (наприклад, у вбудованих сценаріїв); в такому випадку він не матиме дії.
    >
    > Атрибут `defer` не має дії на [модульних сценаріях](/uk/docs/Web/JavaScript/Guide/Modules): вони відкладаються усталено.

    Сценарії з атрибутом `defer` будуть виконуватися в тому порядку, в якому вони зустрічаються в документі.

    Цей атрибут дає змогу усунути проблему **JavaScript, що блокує розбір сторінки**: браузеру не потрібно завантажувати й виконувати сценарії до продовження розбору. `async` в цьому випадку має подібну дію.

    Якщо цей атрибут заданий вкупі з атрибутом `async`, елемент діє так, ніби задано лише атрибут `async`.

- `fetchpriority`

  - : Надає рекомендацію щодо відносного пріоритету отримання зовнішнього сценарію. Дозволені значення:

    - `high`
      - : Сигналізує про високий пріоритет отримання відносно інших зовнішніх сценаріїв.
    - `low`
      - : Сигналізує про низький пріоритет отримання відносно інших зовнішніх сценаріїв.
    - `auto`
      - : Усталене значення: сигналізує про автоматичне визначення пріоритету отримання відносно інших зовнішніх сценаріїв.

- `integrity`
  - : Цей атрибут містить супутні метадані, котрі користувацький агент може використати для перевірки того, що отриманий ресурс був доставлений без неочікуваних втручань. Він не повинен задаватися, коли не задано атрибут `src`. Дивіться [Цілісність підресурсу](/uk/docs/Web/Security/Subresource_Integrity).
- `nomodule`
  - : Цей булів атрибут встановлюється, аби вказати, що сценарій не повинен виконуватися в браузерах, що підтримують [модулі ES](/uk/docs/Web/JavaScript/Guide/Modules); може використовуватися для надання запасних сценаріїв старішим браузерам, що не підтримують модульний код JavaScript.
- `nonce`
  - : Криптографічне одноразове значення, що дозволяє сценарії в [script-src політики безпеки вмісту](/uk/docs/Web/HTTP/Headers/Content-Security-Policy/script-src). Сервер мусить породити унікальне значення `nonce` щоразу, коли передає політику. Є критичним надавати `nonce`, що не може бути вгаданим, оскільки в решті обхід політики ресурсу є тривіальним.
- `referrerpolicy`

  - : Вказує, який [посилач](/uk/docs/Web/API/Document/referrer) повинен бути надісланий при отриманні сценарію чи ресурсів, отриманих сценарієм:

    - `no-referrer`: Заголовок {{HTTPHeader("Referer")}} не буде надісланий.
    - `no-referrer-when-downgrade`: Заголовок {{HTTPHeader("Referer")}} не буде надісланий {{Glossary("origin", "походженням")}}, що не мають {{Glossary("TLS")}} ({{Glossary("HTTPS")}}).
    - `origin`: Посилач буде обмежений походженням поточної сторінки: її [схемою](/uk/docs/Learn/Common_questions/Web_mechanics/What_is_a_URL), {{Glossary("host", "хостом")}} та {{Glossary("port", "портом")}}.
    - `origin-when-cross-origin`: Посилач, надісланий іншим походженням, буде обмежений схемою, хостом та портом. Переходи в межах того самого походження включатимуть увесь шлях.
    - `same-origin`: Посилач буде надсилатися в межах {{Glossary("Same-origin policy", "того самого походження")}}, однак запити до інших походжень не міститимуть інформації про посилача.
    - `strict-origin`: Надсилати як посилача виключно походження документа, якщо рівень безпеки протоколу – той самий (HTTPS→HTTPS), інакше – не надсилати посилача (HTTPS→HTTP).
    - `strict-origin-when-cross-origin` (усталене значення): Надсилати повний URL при виконанні запиту за тим самим походженням; надсилати лише походження, коли рівень безпеки протоколу – той самий (HTTPS→HTTPS); не надсилати заголовок за менш безпечним напрямком (HTTPS→HTTP).
    - `unsafe-url`: Посилач включатиме походження _і_ шлях (але не [фрагмент](/uk/docs/Web/API/HTMLAnchorElement/hash), [пароль](/uk/docs/Web/API/HTMLAnchorElement/password) чи [ім'я користувача](/uk/docs/Web/API/HTMLAnchorElement/username)). **Це значення є небезпечним**, тому що випускає походження та шляхи від захищених TLS ресурсів до незахищених походжень.

    > **Примітка:** Значення порожнього рядка (`""`) є водночас і усталеним значенням, і запасним значенням, коли `referrerpolicy` не підтримується. Якщо `referrerpolicy` не вказаний явно на елементі `<script>`, то буде прийнята політика посилача вищого рівня, тобто та, що встановлена для всього документа чи всього домену. Якщо політика вищого рівня недоступна, то порожній рядок розглядається як еквівалент до `strict-origin-when-cross-origin`.

- `src`
  - : Цей атрибут вказує URI зовнішнього сценарію; може використовуватися як альтернатива вбудовуванню сценарію прямо в документ.
- [`type`](/uk/docs/Web/HTML/Element/script/type)

  - : Цей атрибут вказує тип сценарію.
    Значення цього атрибута – щось із наступного:
    - **Атрибут не заданий (усталено), є порожнім рядком або типом MIME JavaScript**
      - : Вказує на те, що сценарій є "класичним сценарієм" і містить код мовою JavaScript.
        Розробників заохочують опускати атрибут, якщо сценарій вказує на код мовою JavaScript, а не задавати тип MIME.
        Типи MIME JavaScript – [перелічені в специфікації типів медіа IANA](/uk/docs/Web/HTTP/Basics_of_HTTP/MIME_types#textjavascript)
    - [`importmap`](/uk/docs/Web/HTML/Element/script/type/importmap)
      - : Це значення вказує на те, що тіло елемента вміщає карту імпортування.
        Карта імпортування – об'єкт JSON, котрий розробники можуть використовувати для контролю того, як браузер розв'язує модульні специфікатори при імпортуванні [модулів JavaScript](/uk/docs/Web/JavaScript/Guide/Modules#import-moduliv-za-dopomohoiu-kart-importuvannia).
    - `module`
      - : Це значення призводить до розгляду коду як модуля JavaScript.
        Обробка вмісту сценарію – відкладається.
        Атрибути `charset` і `defer` – не діють.
        Про застосування `module` – дивіться наш посібник [Модулі JavaScript](/uk/docs/Web/JavaScript/Guide/Modules).
        На відміну від класичних, модульні сценарії вимагають, для отримання з іншого походження, використання протоколу CORS.
    - [`speculationrules`](/uk/docs/Web/HTML/Element/script/type/speculationrules) {{experimental_inline}}
      - : Це значення вказує на те, що тіло елемента містить правила спекуляції.
        Правила спекуляції приймають форму об'єкта JSON, що визначає, які ресурси повинні бути отримані наперед або візуалізовані наперед браузером. Це частина {{domxref("Speculation Rules API", "API правил спекуляції", "", "nocode")}}.
    - **Будь-яке інше значення**
      - : Вміст всередині розглядається як масив даних і не обробляється самим браузером.
        Розробники повинні використовувати для позначення масивів даних дійсні типи MIME, котрі не є типами MIME JavaScript.
        Вся решта атрибутів буде проігнорована, включно з атрибутом `src`.

### Нерекомендовані атрибути

- `charset` {{Deprecated_inline}}
  - : Коли цей атрибут присутній, його значення мусить бути нечутливим до регістру {{Glossary("ASCII")}}-відповідником до "`utf-8`". Немає потреби вказувати атрибут `charset`, тому що документи зобов'язані використовувати UTF-8, а елемент `script` успадковує своє кодування символів від документа.
- `language` {{Deprecated_inline}} {{Non-standard_Inline}}
  - : Подібно до атрибута `type`, цей атрибут вказує мову сценаріїв, що використовується. Проте на відміну від атрибута `type`, можливі значення цього атрибута ніколи не були стандартизовані. Натомість слід використовувати атрибут `type`.

## Примітки

Сценарії без атрибутів [`async`](#async), [`defer`](#defer) і `type="module"`, так само як супутні скрипти без атрибута `type="module"`, отримуються й виконуються негайно, до того, як браузер продовжує розбір сторінки.

Сценарій повинен бути наданий з типом MIME `text/javascript`, але браузери є поблажливими й блокують сценарії лише тоді, коли сценарій надається з типом зображення (`image/*`); типом відео (`video/*`); типом аудіо (`audio/*`); чи `text/csv`.

Якщо сценарій заблокований, то елементові надсилається подія {{domxref("HTMLElement/error_event", "error")}}, а якщо ні – надсилається подія {{domxref("HTMLElement/load_event", "load")}}.

## Приклади

### Найпростіше застосування

Ці приклади показують, як імпортувати (зовнішній) сценарій за допомогою елемента `<script>`.

```html
<script src="javascript.js"></script>
```

А ці – показують, як вставити в елемент `<script>` (супутній) сценарій.

```html
<script>
  alert("Привіт, світе!");
</script>
```

### Запасний варіант для модуля

Браузери, що підтримують значення `module` атрибута [`type`](#type), ігнорують будь-який сценарій з атрибутом `nomodule`. Це дає змогу використовувати модульні сценарії, на додачу до них надаючи позначені `nomodule` запасні варіанти сценаріїв для тих браузерів, що не підтримують модулі.

```html
<script type="module" src="main.js"></script>
<script nomodule src="fallback.js"></script>
```

### Імпорт модулів за допомогою importmap

При імпортуванні модулів у сценаріях, якщо не використовувати можливість [`type=importmap`](#importmap), то кожний модуль повинен імпортуватися за допомогою модульного специфікатора, котрий є або абсолютним, або відносним URL.
У прикладі нижче перший модульний специфікатор ("./shapes/square.js") розв'язується відносно базового URL документа, а другий – є абсолютним URL.

```js
import { name as squareName, draw } from "./shapes/square.js";
import { name as circleName } from "https://example.com/shapes/circle.js";
```

Карта імпортування дає змогу надати відображення, котре, якщо дає збіг, може замінити текст у модульному специфікаторі.
Карта імпортування нижче визначає ключі `square` та `circle`, котрі можуть бути застосовані як псевдоніми для модульних специфікаторів, показаних вище.

```html
<script type="importmap">
  {
    "imports": {
      "square": "./shapes/square.js",
      "circle": "https://example.com/shapes/circle.js"
    }
  }
</script>
```

Це дає змогу імпортувати модулі за допомогою імен (а не абсолютних чи відносних URL).

```js
import { name as squareName, draw } from "square";
import { name as circleName } from "circle";
```

Більше прикладів того, що можна робити з картами імпортування, дивіться в розділі [Імпорт модулів за допомогою карт імпортування](/uk/docs/Web/JavaScript/Guide/Modules#import-moduliv-za-dopomohoiu-kart-importuvannia) посібника з модулів JavaScript.

### Вбудовування даних в HTML

Також елемент `<script>` можна використовувати для вбудовування даних в HTML при серверному чині шляхом задання дійсного не-JavaScript типу MIME в атрибуті `type`.

```html
<!-- Породжено сервером -->
<script id="data" type="application/json">
  {
    "userId": 1234,
    "userName": "Марія Карімназарова",
    "memberSince": "2000-01-01T00:00:00.000Z"
  }
</script>

<!-- Статичне -->
<script>
  const userInfo = JSON.parse(document.getElementById("data").text);
  console.log("Інформація про користувача: %o", userInfo);
</script>
```

### Блокування візуалізації до отримання й виконання сценарію

Лексему `render` можна включити в атрибут `blocking`; тоді візуалізація сторінки буде заблокована, поки сценарій не буде отриманий та виконаний. У прикладі нижче візуалізація блокується асинхронним сценарієм, щоб сценарій не блокував розбору коду, але гарантовано виконався до початку візуалізації.

```html
<script blocking="render" async src="async-script.js"></script>
```

## Технічний підсумок

<table class="properties">
  <tbody>
    <tr>
      <th scope="row">
        <a href="/uk/docs/Web/HTML/Content_categories"
          >Категорії вмісту</a
        >
      </th>
      <td>
        <a href="/uk/docs/Web/HTML/Content_categories#vmist-metadanykh">Вміст метаданих</a>,
        <a href="/uk/docs/Web/HTML/Content_categories#potokovyi-vmist">потоковий вміст</a>,
        <a href="/uk/docs/Web/HTML/Content_categories#opovidalnyi-vmist">оповідальний вміст</a>.
      </td>
    </tr>
    <tr>
      <th scope="row">Дозволений вміст</th>
      <td>Динамічний сценарій, наприклад, <code>text/javascript</code>.</td>
    </tr>
    <tr>
      <th scope="row">Пропуск тега</th>
      <td>Немає; і початковий, і кінцевий теги – обов'язкові.</td>
    </tr>
    <tr>
      <th scope="row">Дозволені батьківські елементи</th>
      <td>
        Будь-який елемент, що приймає
        <a href="/uk/docs/Web/HTML/Content_categories#vmist-metadanykh">вміст метаданих</a>, або ж будь-який елемент, що приймає
        <a href="/uk/docs/Web/HTML/Content_categories#opovidalnyi-vmist">оповідальний вміст</a>.
      </td>
    </tr>
    <tr>
      <th scope="row">Неявна роль ARIA</th>
      <td>
        <a href="https://www.w3.org/TR/html-aria/#dfn-no-corresponding-role">Відповідної ролі немає</a>
      </td>
    </tr>
    <tr>
      <th scope="row">Дозволені ролі ARIA</th>
      <td>Дозволених ролей немає</td>
    </tr>
    <tr>
      <th scope="row">Інтерфейс DOM</th>
      <td>{{domxref("HTMLScriptElement")}}</td>
    </tr>
  </tbody>
</table>

## Специфікації

{{Specifications}}

## Сумісність із браузерами

{{Compat}}

## Дивіться також

- {{domxref("document.currentScript")}}
- [Стаття Флавіо Коупса про ефективне завантаження JavaScript та пояснення відмінностей між `async` і `defer` (англ.)](https://flaviocopes.com/javascript-async-defer/)
- Посібник [Модулі JavaScript](/uk/docs/Web/JavaScript/Guide/Modules)

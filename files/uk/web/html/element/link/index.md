---
title: "<link>: Елемент підключення зовнішнього ресурсу"
slug: Web/HTML/Element/link
tags:
  - Element
  - HTML
  - HTML document metadata
  - Link
  - Reference
  - Web
  - Web Performance
  - metadata
browser-compat: html.elements.link
---

{{HTMLRef}}

Елемент [HTML](/uk/docs/Web/HTML) **`<link>`** (зв'язок) задає взаємини між поточним документом та зовнішнім ресурсом. Цей елемент найчастіше використовують для підключення {{Glossary("CSS", "таблиць стилів")}}, а іще – для встановлення піктограм сайту (і піктограм стилю "favicon", і піктограм для головного екрану й застосунків на мобільних пристроях), серед багатьох інших застосувань.

{{EmbedInteractiveExample("pages/tabbed/link.html", "tabbed-shorter")}}

Щоб під'єднати зовнішню таблицю стилів, треба додати елемент `<link>` всередину {{HTMLElement("head")}}, отак:

```html
<link href="main.css" rel="stylesheet" />
```

Цей простий приклад вказує шлях до таблиці стилів у атрибуті `href`, а також атрибут `rel` зі значенням `stylesheet`. `rel` означає "relationship" – "взаємини", і це, можливо, одна з ключових можливостей елемента `<link>`: значення вказує на те, як саме зовнішній ресурс зв'язується з документом.
Як це видно з довідника [Типів посилань](/uk/docs/Web/HTML/Link_types), є чимало різновидів взаємин.

Є низка інших поширених типів, з котрими можна зіткнутися. Наприклад, підключення favicon сайту:

```html
<link rel="icon" href="favicon.ico" />
```

Є низка інших значень `rel` для піктограм, здебільшого для вказування особливих типів піктограм для використання на різних мобільних платформах, наприклад:

```html
<link
  rel="apple-touch-icon-precomposed"
  sizes="114x114"
  href="apple-icon-114.png"
  type="image/png" />
```

Атрибут `sizes` вказує розмір піктограми, а `type` – містить тип MIME ресурсу. Вони надають корисні підказки, що дають браузерові змогу обрати найбільш доречну доступну піктограму.

Також можна задати медіатип чи медіазапит всередині атрибута `media`; цей ресурс буде завантажений лише тоді, коли медіаумова виконується. Наприклад.

```html
<link href="print.css" rel="stylesheet" media="print" />
<link
  href="mobile.css"
  rel="stylesheet"
  media="screen and (max-width: 600px)" />
```

Крім цього, до елемента `<link>` були додані нові можливості для покращення швидкодії та безпеки. Наприклад:

```html
<link
  rel="preload"
  href="myFont.woff2"
  as="font"
  type="font/woff2"
  crossorigin="anonymous" />
```

Атрибут `rel` зі значенням `preload` вказує на те, що браузер повинен завантажити такий ресурс наперед (дивіться подробиці в [Завантаження вмісту наперед за допомогою rel="preload"](/uk/docs/Web/HTML/Link_types/preload)), а атрибут `as` вказує конкретний клас вмісту, що стягується.
Атрибут `crossorigin` задає те, чи повинен ресурс стягуватися запитом {{Glossary("CORS")}}.

Інші примітки щодо використання:

- Елемент `<link>` може зустрічатися або в елементі {{HTMLElement("head")}}, або в елементі {{HTMLElement("body")}}, залежно від того, чи є його [тип зв'язку (англ)](https://html.spec.whatwg.org/multipage/links.html#body-ok) **body-ok** (дозволений в тілі).
  Наприклад, тип зв'язку `stylesheet` – body-ok, а отже – `<link rel="stylesheet">` можна додавати в тіло документа.
  Проте це не є доброю практикою; має більше змісту відділити елементи `<link>` від вмісту тіла документа, поклавши їх в `<head>`.
- Коли `<link>` використовується для задання favicon сайту, і сайт використовує Політику безпеки вмісту (CSP) для покращення своєї безпечності, ця політика застосовується і до favicon.
  При появі проблем з favicon, що не завантажується, слід перевірити, що [директива `img-src`](/uk/docs/Web/HTTP/Headers/Content-Security-Policy/img-src) заголовка {{HTTPHeader("Content-Security-Policy")}} не заважає доступові до favicon.
- Специфікації HTML і XHTML визначають обробники подій для елемента `<link>`, але неясно, як їх використовувати.
- В XHTML 1.0 {{glossary("void element", "порожні елементи")}}, як то `<link>`, вимагають скісної риски в кінці: `<link />`.
- WebTV підтримує використання `next` як значення атрибута `rel`, аби завантажувати наперед наступну сторінку в серії документів.

## Атрибути

Цей елемент включає [глобальні атрибути](/uk/docs/Web/HTML/Global_attributes).

- {{HTMLAttrDef("as")}}

  - : Цей атрибут використовується лише тоді, коли елемент `<link>` має `rel="preload"` або `rel="prefetch"`.
    Він задає тип вмісту, що завантажується `<link>`, що необхідно для зіставлення запитів, застосування коректної [політики безпеки вмісту](/uk/docs/Web/HTTP/CSP) та задання коректного заголовка {{HTTPHeader("Accept")}}.
    Понад те, `rel="preload"` використовує `as` як сигнал для формування пріоритетів запитів.
    Таблиця нижче перелічує дійсні значення цього атрибута, а також елементи чи ресурси, до котрих ці значення застосовуються.

    <table class="standard-table">
      <thead>
        <tr>
          <th scope="col">Значення</th>
          <th scope="col">Застосовується до</th>
        </tr>
      </thead>
      <tbody>
        <tr>
          <td>audio</td>
          <td>Елементи <code>&#x3C;audio></code></td>
        </tr>
        <tr>
          <td>document</td>
          <td>Елементи <code>&#x3C;iframe></code> і <code>&#x3C;frame></code></td>
        </tr>
        <tr>
          <td>embed</td>
          <td>Елементи <code>&#x3C;embed></code></td>
        </tr>
        <tr>
          <td>fetch</td>
          <td>
            <p>fetch, XHR</p>
            <div class="notecard note">
              <p>
                <strong>Примітка:</strong> Це значення на додачу вимагає,
                щоб <code>&#x3C;link></code> містив атрибут crossorigin.
              </p>
            </div>
          </td>
        </tr>
        <tr>
          <td>font</td>
          <td>CSS @font-face</td>
        </tr>
        <tr>
          <td>image</td>
          <td>
            Елементи <code>&#x3C;img></code> і <code>&#x3C;picture></code> з атрибутами
            srcset чи imageset, елементи SVG <code>&#x3C;image></code>,
            правила CSS <code>*-image</code>
          </td>
        </tr>
        <tr>
          <td>object</td>
          <td>Елементи <code>&#x3C;object></code></td>
        </tr>
        <tr>
          <td>script</td>
          <td>
            Елементи <code>&#x3C;script></code>, <code>importScripts</code> для Worker
          </td>
        </tr>
        <tr>
          <td>style</td>
          <td>
            Елементи <code>&#x3C;link rel=stylesheet></code>, CSS
            <code>@import</code>
          </td>
        </tr>
        <tr>
          <td>track</td>
          <td>Елементи <code>&#x3C;track></code></td>
        </tr>
        <tr>
          <td>video</td>
          <td>Елементи <code>&#x3C;video></code></td>
        </tr>
        <tr>
          <td>worker</td>
          <td>Worker, SharedWorker</td>
        </tr>
      </tbody>
    </table>

- {{HTMLAttrDef("crossorigin")}}

  - : Цей [перелічуваний](/uk/docs/Glossary/Enumerated) атрибут вказує, чи треба використовувати для отримання ресурсу {{Glossary("CORS")}}. [Зображення, що дозволяють CORS](/uk/docs/Web/HTML/CORS_enabled_image), можуть бути перевикористані в елементі {{HTMLElement("canvas")}}, не бувши _ославленими_. Дозволеними значеннями є:

    - `anonymous`
      - : Запит до іншого походження (тобто запит з заголовком HTTP {{HTTPHeader("Origin")}}) виконується, але дані автентифікації не надсилаються (тобто жодних реп'яшків, сертифікатів X.509 і жодної базової автентифікації HTTP).
        Якщо сервер не надає даних автентифікації сайту походження (шляхом опускання заголовка HTTP {{HTTPHeader("Access-Control-Allow-Origin")}}), то ресурс буде ославленим, а його використання – обмеженим.
    - `use-credentials`
      - : Запит до іншого походження (тобто запит із заголовком HTTP `Origin`) виконується з надсиланням даних автентифікації (тобто реп'яшків, сертифікату, чи виконується базова автентифікація HTTP).
        Якщо сервер не дає даних автентифікації сайту походження (у заголовку HTTP {{HTTPHeader("Access-Control-Allow-Credentials")}}), то ресурс буде _ославленим_, а його використання – обмеженим.

    Якщо цього атрибута немає, ресурс отримується без запиту {{Glossary("CORS")}} (тобто без надсилання заголовка HTTP `Origin`), запобігаючи його неославленому використанню. Якщо значення недійсне, то це працює так, ніби використано ключове слово `anonymous`.
    Дивіться подробиці в [Атрибутах налаштувань CORS](/uk/docs/Web/HTML/Attributes/crossorigin).

- {{HTMLAttrDef("disabled")}} {{Deprecated_Inline}} {{Non-standard_Inline}}

  - : Обмежений `rel="stylesheet"`, булів атрибут `disabled` вказує на те, чи повинна описана таблиця стилів завантажуватися й застосовуватися до документа, чи ні.
    Якщо `disabled` задано, коли HTML завантажується, то таблиця стилів не буде завантажуватися при завантаженні сторінки. Натомість таблиця стилів буде завантажена за потребою, якщо і коли атрибут `disabled` змінить своє значення на `false` або буде прибраний.

    Додавання в DOM властивості `disabled` призводить до того, що таблиця стилів прибирається зі списку документа {{domxref("Document.styleSheets")}}.

- {{htmlattrdef("fetchpriority")}} {{Experimental_Inline}}

  - : Надає підказку щодо відносного пріоритету стягування ресурсу наперед. Дозволені значення:

    - `high`
      - : Повідомляє про високий пріоритет стягування у порівнянні з іншими ресурсами того самого типу.
    - `low`
      - : Повідомляє про низький пріоритет стягування у порівнянні з іншими ресурсами того самого типу.
    - `auto`
      - : Усталене: повідомляє про автоматичне визначення пріоритету стягування у порівнянні з іншими ресурсами того самого типу.

- {{HTMLAttrDef("href")}}
  - : Цей атрибут задає {{glossary("URL")}} пов'язаного ресурсу. URL може бути абсолютним чи відносним.
- {{HTMLAttrDef("hreflang")}}
  - : Цей атрибут вказує мову пов'язаного ресурсу.
    Він є суто дорадчим.
    Дозволені значення перелічені в {{RFC(5646, "Тегах для ідентифікації мов (також відомих як BCP 47)")}}.
    Цей атрибут слід використовувати лише тоді, коли присутній атрибут {{HTMLAttrxRef("href", "a")}}.
- {{HTMLAttrDef("imagesizes")}}
  - : Обмежений `rel="preload"` і `as="image"`, атрибут `imagesizes` є [атрибутом sizes (англ.)](https://html.spec.whatwg.org/multipage/images.html#sizes-attribute), котрий вказує завантажувати наперед відповідний ресурс, використаний елементом `img`, що має відповідні значення атрибутів `srcset` і `sizes`.
- {{HTMLAttrDef("imagesrcset")}}
  - : Обмежений `rel="preload"` і `as="image"`, атрибут `imagesrcset` є [атрибутом sourceset](https://html.spec.whatwg.org/multipage/images.html#srcset-attribute), котрий вказує завантажувати наперед відповідний ресурс, використаний елементом `img`, що має відповідні значення атрибутів `srcset` і `sizes`.
- {{HTMLAttrDef("integrity")}}
  - : Містить рядкові метадані – закодований в base64 криптографічний геш ресурсу (файлу), котрий браузер має стягнути.
    Браузер може використовувати його, аби перевірити, що стягнений ресурс був доставлений без неочікуваних втручань.
    Дивіться [Цілісність підресурсу](/uk/docs/Web/Security/Subresource_Integrity).
- {{HTMLAttrDef("media")}}

  - : Цей атрибут задає медіа, до якого застосовується пов'язаний ресурс. Значення повинно бути медіатипом або [медіазапитом](/uk/docs/Web/CSS/Media_Queries).
    Цей атрибут перш за все є корисним при підключенні зовнішніх таблиць стилів: він дає змогу користувацькому агентові обрати найкраще адаптовану для поточного пристрою таблицю.

    > **Примітка:**
    >
    > - В HTML 4 це може бути лише простий розділений пробілами список літералів медіаописів, тобто [медіатипів і медіагруп](/uk/docs/Web/CSS/@media), котрі визначені й дозволені як значення цього атрибута, як то `print`, `screen`, `aural`, `braille`.
    >   HTML5 розширив це до [медіазапитів](/uk/docs/Web/CSS/Media_Queries) будь-якого роду, що є надмножиною щодо дозволених в HTML 4 значень.
    > - Браузери, котрі не підтримують [Медіазапити CSS](/uk/docs/Web/CSS/Media_Queries), не обов'язково адекватно впізнають зв'язок; не слід забувати задавати запасні зв'язки з медіазапитами, визначеними в HTML 4.

- {{HTMLAttrDef("prefetch")}} {{secureContext_inline}} {{experimental_inline}}
  - : Задає ресурс, що може бути потрібним при переході на наступну сторінку і котрий користувацький агент повинен отримати. Це дає користувацькому агентові швидше реагувати, коли ресурс необхідний у майбутньому.
- {{HTMLAttrDef("referrerpolicy")}}

  - : Рядок, що вказує, якого посилача слід використовувати при отриманні ресурсу:

    - `no-referrer` означає, що заголовок {{HTTPHeader("Referer")}} не буде надісланий.
    - `no-referrer-when-downgrade` означає, що заголовок {{HTTPHeader("Referer")}} не буде надісланий при переході на ті походження, що не мають TLS (HTTPS).
      Це усталена поведінка користувацького агента, якщо не задана інакша політика.
    - `origin` означає, що посилач буде походженням сторінки, що по суті складається зі схеми, хоста й порту.
    - `origin-when-cross-origin` означає, що перехід до інших походжень буде обмежений схемою, хостом та портом, натомість переходи в межах того самого походження включатимуть шлях посилача.
    - `unsafe-url` означає, що посилач включатиме походження та шлях (але не фрагмент, не пароль і не ім'я користувача)
      Такий варіант є небезпечним, бо може злити походження й шляхи з захищених TLS ресурсів до незахищених походжень.

- {{HTMLAttrDef("rel")}}
  - : Цей атрибут дає ім'я взаєминам між пов'язаним та поточним документами. Він повинен бути розділеним пробілами списком [значень типів посилань](/uk/docs/Web/HTML/Link_types).
- {{HTMLAttrDef("sizes")}} {{Experimental_Inline}}

  - : Цей атрибут визначає розміри піктограм для візуальних медіа, що містяться в ресурсі.
    Повинен бути присутній лише тоді, коли {{HTMLAttrxRef("rel", "link")}} містить значення `icon` чи нестандартний тип, як то `apple-touch-icon` Apple.
    Може мати наступні значення:

    - `any`, що означає: піктограма може бути масштабована до будь-якого розміру, адже вона має векторний формат, наприклад, `image/svg+xml`.
    - розділений пробілами список розмірів, кожний з яких має формат `<ширина в пікселях>x<висота в пікселях>` або `<ширина в пікселях>X<висота в пікселях>`. Кожний з цих розмірів повинен міститися в ресурсі.

    > **Примітка:** Більшість форматів піктограм можуть зберігати лише одну піктограму; таким чином, здебільшого атрибут {{HTMLAttrxRef("sizes")}} містить лише один запис.
    > Більше піктограм може зберігати формат від MicroSoft ICO, а також ICNS від Apple. ICO – більш поширений, тож його слід використовувати, якщо потрібна кросбраузерність (особливо для старих версій Internet Explorer).

- {{HTMLAttrDef("title")}}
  - : Атрибут `title` на елементі `<link>` має особливу семантику.
    Бувши застосованим до `<link rel="stylesheet">`, він визначає [усталену чи альтернативну таблицю стилів](/uk/docs/Web/CSS/Alternative_style_sheets).
- {{HTMLAttrDef("type")}}
  - : Цей атрибут використовується для визначення типу під'єднаного вмісту.
    Значення цього атрибута повинно бути типом MIME, як то **text/html**, **text/css** і так далі.
    Загальноприйняте використання цього атрибута – для визначення типу під'єднаної таблиці стилів (як то **text/css**), але враховуючи те, що CSS є єдиною мовою таблиць стилів, що використовується в Інтернеті, упускати атрибут `type` не лише можливо, а й рекомендовано.
    Також він використовується на типах посилань `rel="preload"`, аби пересвідчитися, що браузер завантажує лише ті типи файлів, котрі підтримує.

### Нестандартні атрибути

- {{HTMLAttrDef("methods")}} {{Non-standard_Inline}} {{Deprecated_Inline}}
  - : Значення цього атрибута надає інформацію про функції, котрі можуть бути виконані над об'єктом.
    Загалом значення надаються протоколом HTTP, коли він застосовується, але може (з причин, подібних до таких в атрибута **title**) бути корисним включити наперед дорадчу інформацію в посиланні.
    Наприклад, браузер міг би обрати інакшу візуалізацію зв'язку, згідно з тим, яка функція задана в методах;
    щось, що піддається пошуку, може отримати інакшу піктограму, або ж зв'язок назовні може візуалізуватися з індикатором виходу з поточного сайту.
    Цей атрибут не є ані як слід зрозумілим, ані підтримуваним, навіть браузером, що його визначив – Internet Explorer 4.
- {{HTMLAttrDef("target")}} {{Deprecated_Inline}}
  - : Визначає ім'я фрейму чи вікна, що містить визначені взаємини зв'язку чи котре покаже візуалізацію пов'язаного ресурсу.

### Застарілі атрибути

- {{HTMLAttrDef("charset")}} {{deprecated_inline}}

  - : Цей атрибут визначає кодування символів пов'язаного ресурсу.
    Значення – розділений пробілами чи комами список наборів символів, як це визначено у {{rfc(2045)}}.
    Усталене значення – `iso-8859-1`.

    > **Примітка:** Щоб отримати такий самий ефект, як в цього застарілого атрибута, можна використати заголовок HTTP {{HTTPHeader("Content-Type")}} на пов'язаному ресурсі.

- {{HTMLAttrDef("rev")}} {{deprecated_inline}}

  - : Значення цього атрибута показує взаємини поточного документа щодо пов'язаного документа, як це визначено атрибутом {{HTMLAttrxRef("href", "link")}}.
    Цей атрибут, таким чином, визначає зворотні взаємини у порівнянні з атрибутом `rel`.
    [Значення типів посилань](/uk/docs/Web/HTML/Link_types) для цього атрибута – подібні до можливих значень {{HTMLAttrxRef("rel", "link")}}.

    > **Примітка:** Замість `rev` слід використовувати атрибут {{HTMLAttrxRef("rel", "link")}} зі зворотним [значенням типу зв'язку](/uk/docs/Web/HTML/Link_types).
    > Наприклад, щоб встановити зворотний зв'язок для `made`, слід задати `author`. Також цей атрибут не означає "revision" – редакції, і не повинен використовуватися з номером версії, навіть попри те, що чимало сайтів помилково використовують його в такий спосіб.

## Приклади

### Включення таблиці стилів

Щоб включити в сторінку таблицю стилів, слід застосувати наступний синтаксис:

```html
<link href="style.css" rel="stylesheet" />
```

### Надання альтернативних таблиць стилів

Також можна задати [альтернативні таблиці стилів](/uk/docs/Web/CSS/Alternative_style_sheets).

Користувач може обрати, яку таблицю стилів використовувати, обравши її в меню **Перегляд > Стиль сторінки**.
Це дає користувачам змогу бачити різні версії сторінки.

```html
<link href="default.css" rel="stylesheet" title="Усталений стиль" />
<link href="fancy.css" rel="alternate stylesheet" title="Вигадливий" />
<link href="basic.css" rel="alternate stylesheet" title="Базовий" />
```

### Надання піктограм для різних контекстів використання

Можна включати зв'язки з декількома піктограмами на одній сторінці, і браузер обере ту, котра найкраще спрацює в конкретному контексті, використовуючи значення `rel` і `sizes` як підказки.

```html
<!-- iPad третього покоління з дисплеєм високої роздільної здатності Retina: -->
<link
  rel="apple-touch-icon-precomposed"
  sizes="144x144"
  href="favicon144.png" />
<!-- iPhone з дисплеєм високої роздільної здатності Retina: -->
<link
  rel="apple-touch-icon-precomposed"
  sizes="114x114"
  href="favicon114.png" />
<!-- iPad першого й другого поколінь: -->
<link rel="apple-touch-icon-precomposed" sizes="72x72" href="favicon72.png" />
<!-- iPhone без Retina, iPod Touch, а також пристрої Android 2.1+: -->
<link rel="apple-touch-icon-precomposed" href="favicon57.png" />
<!-- базовий favicon -->
<link rel="icon" href="favicon32.png" />
```

### Умовне завантаження ресурсів за допомогою медіазапитів

Всередині атрибута `media` можна вказати медіатип чи медіазапит;
такий ресурс тоді буде завантажений лише якщо медіаумова виконана. Наприклад:

```html
<link href="print.css" rel="stylesheet" media="print" />
<link href="mobile.css" rel="stylesheet" media="all" />
<link
  href="desktop.css"
  rel="stylesheet"
  media="screen and (min-width: 600px)" />
<link
  href="highres.css"
  rel="stylesheet"
  media="screen and (min-resolution: 300dpi)" />
```

### Події завантаження таблиці стилів

Можна з'ясувати, коли таблиця стилів була завантажена, слідкуючи за подією `load`; подібно до цього, можна помітити, що при обробці таблиці стилів сталася помилка, слідкуючи за подією `error`:

```html
<script>
  const stylesheet = document.querySelector("#my-stylesheet");

  stylesheet.onload = () => {
    // Якісь цікаві дії; таблиця була завантажена
  };

  stylesheet.onerror = () => {
    console.log("При завантаженні таблиці стилів сталася помилка!");
  };
</script>

<link rel="stylesheet" href="mystylesheet.css" id="my-stylesheet" />
```

> **Примітка:** Подія `load` спрацьовує, щойно таблиця стилів та ввесь імпортований нею вміст завантажені й розібрані, безпосередньо перед тим, як стилі почнуть застосування до вмісту.

### Приклади завантаження наперед

Низку прикладів `<link rel="preload">` можна знайти в [Завантаженні вмісту наперед за допомогою `rel="preload"`](/uk/docs/Web/HTML/Link_types/preload).

## Технічний підсумок

<table class="properties">
  <tbody>
    <tr>
      <th>
        <a href="/uk/docs/Web/Guide/HTML/Content_categories">Категорії вмісту</a>
      </th>
      <td>
        Вміст з метаданими.
        Якщо присутній <code><a href="/uk/docs/Web/HTML/Global_attributes/itemprop">itemprop</a></code>:
        <a href="/uk/docs/Web/Guide/HTML/Content_categories#flow_content">Потоковий вміст</a> й
        <a href="/uk/docs/Web/Guide/HTML/Content_categories#phrasing_content">оповідальний вміст</a>.
      </td>
    </tr>
    <tr>
      <th>Дозволений уміст</th>
      <td>Жодного; це {{Glossary("void element", "пустий елемент")}}.</td>
    </tr>
    <tr>
      <th>Упускання тега</th>
      <td>
        Оскільки це пустий елемент, то початковий тег повинен бути присутній, а кінцевого тега бути не повинно
      </td>
    </tr>
    <tr>
      <th>Дозволені батьківські елементи</th>
      <td>
        Всі елементи, що приймають елементи метаданих.
        Якщо присутній <a href="/uk/docs/Web/HTML/Global_attributes/itemprop">itemprop</a>: усі елементи, що приймають
        <a href="/uk/docs/Web/Guide/HTML/Content_categories#phrasing_content">оповідальний уміст</a>.
      </td>
    </tr>
    <tr>
      <th scope="row">Неявна роль ARIA</th>
      <td>{{ARIARole("link")}} з атрибутом <code>href</code></td>
    </tr>
    <tr>
      <th scope="row">Дозволені ролі ARIA</th>
      <td>Немає дозволеної <code>role</code></td>
    </tr>
    <tr>
      <th>Інтерфейс DOM</th>
      <td>{{DOMxRef("HTMLLinkElement")}}</td>
    </tr>
  </tbody>
</table>

## Специфікації

{{Specifications}}

## Сумісність із браузерами

{{Compat}}

## Дивіться також

- Заголовок HTTP {{HTTPHeader("Link")}}

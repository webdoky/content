---
title: "<source> – елемент джерела медійного ресурсу чи зображення"
slug: Web/HTML/Element/source
page-type: html-element
browser-compat: html.elements.source
---

{{HTMLSidebar}}

Елемент [HTML](/uk/docs/Web/HTML) **`<source>`** (джерело) задає один або кілька медійних ресурсів для елементів {{HTMLElement("picture")}}, {{HTMLElement("audio")}} та {{HTMLElement("video")}}. Це {{glossary("void element", "пустий елемент")}}, тобто він не має вмісту і не вимагає кінцевого тегу. Нерідко він використовується для подачі одного й того ж медійного вмісту в кількох форматах файлів, щоб забезпечити сумісність з широким спектром браузерів, враховуючи їх різну підтримку [форматів файлів зображень](/uk/docs/Web/Media/Formats/Image_types) та [форматів медійних файлів](/uk/docs/Web/Media/Formats).

{{EmbedInteractiveExample("pages/tabbed/source.html", "tabbed-standard")}}

## Атрибути

Цей елемент підтримує всі [глобальні атрибути](/uk/docs/Web/HTML/Global_attributes). Крім того, на ньому можна використовувати наступні атрибути:

- `type`

  - : Задає [тип MIME зображення](/uk/docs/Web/Media/Formats/Image_types) або [інший медійний тип](/uk/docs/Web/Media/Formats/Containers), необов'язково – з [параметром `codecs`](/uk/docs/Web/Media/Formats/codecs_parameter).

- `src`

  - : Задає URL медійного ресурсу. Обов'язковий, якщо батьківським елементом є {{HTMLElement("audio")}} або {{HTMLElement("video")}}. Не дозволяється, якщо батьківським елементом є {{HTMLElement("picture")}}.

- `srcset`

  - : Задає розділений комами список з одного або кількох URL зображень і їхніх дескрипторів. Обов'язковий, якщо батьківським елементом `<source>` є {{HTMLElement("picture")}}. Не дозволяється, якщо батьківським елементом є {{HTMLElement("audio")}} або {{HTMLElement("video")}}.

    Цей список складається з рядків, розділених комами, що вказують на набір можливих зображень для використання браузером. Кожен рядок складається з:

    - URL, що задає розташування зображення.
    - Необов'язкового дескриптора ширини – додатне ціле число, після якого зразу стоїть `"w"`, наприклад, `300w`.
    - Необов'язкового дескриптора піксельної щільності – додатне число з рухомою комою, після якого зразу стоїть `"x"`, наприклад, `2x`.

    Кожний рядок у списку повинен містити або дійсний дескриптор ширини, або дійсний дескриптор піксельної щільності. Ці два дескриптори не повинні використовуватися разом; використовуйте лише один з них у всьому списку. Значення кожного дескриптора у списку повинно бути унікальним. Браузер на основі цих дескрипторів обирає найбільш доцільне зображення для виведення в певну мить часу. Якщо дескриптори не задані, то усталене значення – `1x`. Якщо також присутній атрибут `sizes`, то кожний рядок повинен містити дескриптор ширини. Якщо браузер не підтримує `srcset`, то для виведення зображення буде використано усталене джерело зображення.

- `sizes`

  - : Задає список розмірів джерел, що описують остаточну ширину візуалізації зображення. Дозволений, якщо батьківським елементом `<source>` є {{HTMLElement("picture")}}. Не дозволяється, якщо батьківським елементом є {{HTMLElement("audio")}} або {{HTMLElement("video")}}.

    Цей список складається з розділених комами розмірів джерел. Кожен розмір джерела – це пара з медійної умови та довжини. Перед компонуванням сторінки браузер використовує цю інформацію, щоб визначити те, яке зображення, визначене в [`srcset`](#srcset), показати. Зверніть увагу, що `sizes` буде діяти лише у випадку, якщо з допомогою `srcset` надані дескриптори ширини, а не дескриптори піксельної щільності (тобто слід використовувати `200w`, а не `2x`).

- `media`

  - : Задає [медійний запит](/uk/docs/Web/CSS/CSS_media_queries) для бажаного медійного ресурсу.

- `height`

  - : Задає власну висоту зображення в пікселях. Дозволений, якщо батьківським елементом `<source>` є {{HTMLElement("picture")}}. Не дозволяється, якщо батьківським елементом є {{HTMLElement("audio")}} або {{HTMLElement("video")}}.

    Значення висоти повинно бути цілим числом без будь-яких одиниць.

- `width`

  - : Задає власну ширину зображення в пікселях. Дозволений, якщо батьківським елементом `<source>` є {{HTMLElement("picture")}}. Не дозволяється, якщо батьківським елементом є {{HTMLElement("audio")}} або {{HTMLElement("video")}}.

    Значення ширини повинно бути цілим числом без будь-яких одиниць.

## Примітки щодо застосування

Елемент `<source>` є **{{glossary("void element", "пустим елементом")}}**, тобто він не має вмісту і не вимагає кінцевого тегу. Це означає, що "`</source>`" ніколи не використовується в HTML.

Браузер йде по списку елементів `<source>` і шукає формат, який він підтримує. Використовується перший з них, який може бути показаний. Для кожного елемента `<source>`:

- Якщо атрибут `type` не задано, то браузер отримує тип медіа з сервера і визначає, чи може він бути відображений. Якщо медіа не може бути візуалізоване, то браузер перевіряє наступний елемент `<source>` у списку.
- Якщо атрибут `type` задано, то браузер одразу порівнює його з типами медіа, які він може відображати. Якщо цей тип не підтримується, то браузер пропускає запит до сервера і зразу перевіряє наступний елемент `<source>` у списку.

Якщо жодний з елементів `<source>` не надає корисного джерела:

- У випадку елемента `<picture>` браузер відступає до зображення, заданого в дочірньому елементі {{HTMLElement("img")}} елемента `<picture>`.
- У випадку елемента `<audio>` або `<video>` браузер відступає до відображення вмісту, включеного між початковим і кінцевим тегами.

Інформацію про формати зображень, що підтримуються веббраузерами, та поради щодо вибору відповідних форматів для використання шукайте в нашому [Посібнику з типів і форматів файлів](/uk/docs/Web/Media/Formats/Image_types). Подробиці про медійні типи відео та аудіо, які можна використати, дивіться в [Посібнику з типів і форматів](/uk/docs/Web/Media/Formats).

## Приклади

### Використання атрибута `type` вкупі з `<video>`

Цей приклад демонструє, як пропонувати відео в різних форматах: WebM для браузерів, що його підтримують, Ogg для тих, що підтримують Ogg, і QuickTime для браузерів, що підтримують QuickTime. Якщо елемент `<audio>` або `<video>` не підтримується браузером, то замість нього відображається сповіщення. Якщо браузер підтримує елемент, але не підтримує жодного з заданих форматів, то виникає подія `error`, а усталені елементи керування медіа (якщо вони ввімкнені) вказують на помилку. Для отримання докладнішої інформації про те, які формати медіафайлів використовувати і які з них підтримуються браузерами, дивіться наш [Посібник з медійних типів і форматів](/uk/docs/Web/Media/Formats).

```html
<video controls>
  <source src="foo.webm" type="video/webm" />
  <source src="foo.ogg" type="video/ogg" />
  <source src="foo.mov" type="video/quicktime" />
  Пробачте; ваш браузер не підтримує відео HTML.
</video>
```

### Використання атрибута `media` вкупі з `<video>`

Цей приклад демонструє, як пропонувати альтернативний файл джерела, коли ширина області перегляду перевищує певне значення. Якщо середовище перегляду користувача відповідає заданій умові `media`, то вибирається відповідний елемент `<source>`. Потім запитується і візуалізується вміст його атрибута `src`. Якщо умова `media` не виконується, то браузер переходить до наступного елемента `<source>` у списку. Другий варіант елемента `<source>` у наведеному нижче коді не має умови `media`, тому він буде вибраний для всіх решти контекстів перегляду.

```html
<video controls>
  <source src="foo-large.webm" media="(min-width: 800px)" />
  <source src="foo.webm" />
  Пробачте; ваш браузер не підтримує відео HTML.
</video>
```

Більше прикладів є в статті [Відео та аудіо вміст](/uk/docs/Learn/HTML/Multimedia_and_embedding/Video_and_audio_content) області Вивчення; це чудовий ресурс.

### Використання атрибута `media` вкупі з `<picture>`

У цьому прикладі два елементи додані всередину {{HTMLElement("picture")}}, надаючи версії зображення для використання в тих випадках, коли доступний простір перевищує певний розмір. Якщо доступна ширина менша за найменшу з цих ширин, то браузер відступає до зображення, заданого в елементі {{HTMLElement("img")}}.

```html
<picture>
  <source srcset="webdoky-logo-wide.png" media="(min-width: 800px)" />
  <source srcset="webdoky-logo-medium.png" media="(min-width: 600px)" />
  <img src="webdoky-logo-narrow.png" alt="ВебДоки" />
</picture>
```

У випадку елемента `<picture>` необхідно завжди додавати елемент `<img>` із запасним зображенням. Також переконайтеся, що додали атрибут `alt` заради доступності, якщо зображення не є суто декоративним і має певне значення у вмісті.

### Використання атрибутів `height` та `width` вкупі з `<picture>`

У цьому прикладі три елементи `<source>` з атрибутами `height` та `width` додані всередину елемента {{HTMLElement("picture")}}.
[Медійний запит](/uk/docs/Web/CSS/CSS_media_queries/Using_media_queries) дозволяє браузеру вибрати зображення для відображення завдяки атрибутам `height` та `width` на основі розміру [області перегляду](/uk/docs/Glossary/Viewport).

```html
<picture>
  <source
    srcset="landscape.png"
    media="(min-width: 1000px)"
    width="1000"
    height="400" />
  <source
    srcset="square.png"
    media="(min-width: 800px)"
    width="800"
    height="800" />
  <source
    srcset="portrait.png"
    media="(min-width: 600px)"
    width="600"
    height="800" />
  <img
    src="fallback.png"
    alt="Зображення, що використовується, коли браузер не підтримує жодне з джерел"
    width="500"
    height="400" />
</picture>
```

## Технічний підсумок

<table class="properties">
  <tbody>
    <tr>
      <th scope="row">
        <a href="/uk/docs/Web/HTML/Content_categories"
          >Категорії вмісту</a
        >
      </th>
      <td>Жодних.</td>
    </tr>
    <tr>
      <th scope="row">Дозволений вміст</th>
      <td>Жодного; це {{Glossary("void element", "пустий елемент")}}.</td>
    </tr>
    <tr>
      <th scope="row">Пропуск тега</th>
      <td>Повинен мати початковий тег і не мати кінцевого.</td>
    </tr>
    <tr>
      <th scope="row">Дозволені батьківські елементи</th>
      <td>
        <div>
          Медійний елемент – {{HTMLElement("audio")}} або
          {{HTMLElement("video")}} – і він повинен бути розміщений перед
          <a href="/uk/docs/Web/HTML/Content_categories#potokovyi-vmist"
            >потоковим вмістом</a
          >
          або елементом {{HTMLElement("track")}}.
        </div>
        <div>
          Елемент {{HTMLElement("picture")}}, і він повинен бути розміщений перед елементом {{HTMLElement("img")}}.
        </div>
      </td>
    </tr>
    <tr>
      <th scope="row">Відповідна роль ARIA</th>
      <td>
        <a href="https://www.w3.org/TR/html-aria/#dfn-no-corresponding-role"
          >Немає відповідної ролі</a
        >
      </td>
    </tr>
    <tr>
      <th scope="row">Дозволені ролі ARIA</th>
      <td>Жодної дозволеної ролі</td>
    </tr>
    <tr>
      <th scope="row">Інтерфейс DOM</th>
      <td>{{domxref("HTMLSourceElement")}}</td>
    </tr>
  </tbody>
</table>

## Специфікації

{{Specifications}}

## Сумісність із браузерами

{{Compat}}

## Дивіться також

- Елемент {{HTMLElement("audio")}}
- Елемент {{HTMLElement("picture")}}
- Елемент {{HTMLElement("video")}}
- [Посібник з типів і форматів зображень](/uk/docs/Web/Media/Formats/Image_types)
- [Посібник з медійних типів і форматів](/uk/docs/Web/Media/Formats)
- [Продуктивність у Вебі](/uk/docs/Learn/Performance)

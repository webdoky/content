---
title: "<textarea>: Елемент текстової області"
slug: Web/HTML/Element/textarea
page-type: html-element
browser-compat: html.elements.textarea
---

{{HTMLSidebar}}

Елемент [HTML](/uk/docs/Web/HTML) **`<textarea>`** (текстова область) представляє контрольний елемент для редагування багаторядкового простого тексту, корисний тоді, коли є потреба дати користувачам змогу вводити чималу кількість тексту довільної форми, наприклад, коментар до відгуку чи форму зворотного зв'язку.

{{EmbedInteractiveExample("pages/tabbed/textarea.html", "tabbed-standard")}}

Приклад вище демонструє низку можливостей `<textarea>`:

- Атрибут `id`, завдяки якому `<textarea>` пов'язується з елементом {{htmlelement("label")}} для потреб доступності
- Атрибут `name` для задання імені пов'язаної порції даних, що надсилається на сервер при поданні форми.
- Атрибути `rows` і `cols`, що дають змогу задати точний розмір, котрий займе `<textarea>`. Задавати їх – добре для сталості, адже усталена логіка браузера може відрізнятися.
- Усталений вміст, введений між початковим і кінцевим тегами. `<textarea>` не підтримує атрибут `value`.

Крім цього, елемент `<textarea>` підтримує декілька атрибутів, спільних з елементом `<input>`, як то `autocapitalize`, `autocomplete`, `autofocus`, `disabled`, `placeholder`, `readonly` та `required`.

## Атрибути

Цей елемент приймає [глобальні атрибути](/uk/docs/Web/HTML/Global_attributes).

- `autocapitalize`

  - : Контролює те, чи додаються великі літери до тексту, введеного у поля вводу, а також, якщо так, то яким чином. Шукайте більше інформації на сторінці глобального атрибута [`autocapitalize`](/uk/docs/Web/HTML/Global_attributes/autocapitalize).

- [`autocomplete`](/uk/docs/Web/HTML/Attributes/autocomplete)

  - : Цей атрибут вказує, чи повинно значення контрольного елемента автоматично доповнюватися браузером. Можливі значення:

    - `off`: Користувач мусить явно ввести значення в це поле при кожному використанні, або ж документ пропонує власний метод автодоповнення; браузер не доповнює вміст поля автоматично.
    - `on`: Браузер може автоматично доповнити значення на основі значень, котрі користувач уводив при попередніх використаннях.

    Якщо атрибут `autocomplete` не заданий на елементі `<textarea>`, то браузер використовує значення атрибута `autocomplete` форми-власника елемента `<textarea>`. Форма-власник – це або елемент {{HTMLElement("form")}}, нащадком якого є цей елемент `<textarea>`, або елемент форми, чий `id` заданий в атрибуті `form` елемента поля. Щоб отримати більше інформації, шукайте атрибут [`autocomplete`](/uk/docs/Web/HTML/Element/form#autocomplete) у {{HTMLElement("form")}}.

- `autocorrect` {{non-standard_inline}}

  - : Рядок, що вказує на те, чи треба вмикати автоматичне виправлення правопису й обробку текстових замін (якщо такі налаштовані), коли користувач редагує цю `textarea`. Дозволені значення:

    - `on`
      - : Увімкнути автоматичні виправлення правопису й текстові заміни.
    - `off`
      - : Вимкнути автоматичні виправлення правопису й текстові заміни.

- `autofocus`
  - : Цей булів атрибут дає змогу задати те, що контрольний елемент форми повинен отримати фокус при завантаженні сторінки. Лише один формовий елемент документа може мати такий атрибут.
- `cols`
  - : Видима ширина текстового контрольного елемента, задана в ширинах середнього символу. Якщо заданий, то мусить бути додатним цілим числом. Якщо не заданий, то усталене значення – `20`.
- [`dirname`](/uk/docs/Web/HTML/Attributes/dirname)
  - : Цей атрибут вживається для позначення напряму письма тексту, вміщеного в елементі.
- [`disabled`](/uk/docs/Web/HTML/Attributes/disabled)
  - : Цей булів атрибут вказує, що користувач не може взаємодіяти з контрольним елементом. Якщо цей атрибут не задано, то контрольний елемент успадковує це налаштування від свого контейнерного елемента, наприклад – {{HTMLElement("fieldset")}}; якщо контейнерного елемента немає, коли заданий атрибут `disabled`, то контрольний елемент увімкнено.
- `form`
  - : Елемент форми, з котрим пов'язаний елемент `<textarea>` (його "форма-власник"). Значення атрибута мусить відповідати `id` елемента форми в тому самому документі. Якщо такий атрибут не задано, то елемент `<textarea>` мусить бути нащадком елемента форми. Цей атрибут дає змогу розміщувати елементи `<textarea>` будь-де в документі, а не лише серед нащадків елементів форм.
- [`maxlength`](/uk/docs/Web/HTML/Attributes/maxlength)
  - : Максимальна довжина рядка (у кодових одиницях UTF-16), котру може ввести користувач. Якщо це значення не задано, то користувач може ввести необмежену кількість символів.
- [`minlength`](/uk/docs/Web/HTML/Attributes/minlength)
  - : Мінімальна довжина рядка (у кодових одиницях UTF-16), котру повинен увести користувач.
- `name`
  - : Ім'я контрольного елемента.
- [`placeholder`](/uk/docs/Web/HTML/Attributes/placeholder)

  - : Підказка користувачеві щодо того, що може бути введено в контрольний елемент.

    > **Примітка:** Заповнювач слід використовувати лише для демонстрування типу даних, котрий повинен бути введений у форму; заповнювачі _не_ замінюють доброго елемента {{HTMLElement("label")}}, зв'язаного з полем. Дивіться докладне пояснення в [Підписах `<input>`](/uk/docs/Web/HTML/Element/input#pidpysy).

- [`readonly`](/uk/docs/Web/HTML/Attributes/readonly)
  - : Цей булів атрибут вказує на те, що користувач не може змінювати значення контрольного елемента. На відміну від атрибута `disabled`, атрибут `readonly` не заважає користувачеві клацати чи вибирати контрольний елемент. Значення контрольного елемента лише для зчитування – подається з формою.
- [`required`](/uk/docs/Web/HTML/Attributes/required)
  - : Цей атрибут задає те, що користувач мусить увести значення перед поданням форми.
- `rows`
  - : Число видимих рядів тексту в контрольному елементі. Якщо вказаний, то мусить бути доданим цілим числом. Якщо не заданий, то усталене значення – 2.
- `spellcheck`

  - : Задає, чи підпадає `<textarea>` під перевірку правопису з боку браузера чи ОС. Значенням можуть бути:

    - `true`: Вказує на те, що елемент потребує перевірки правопису й граматики.
    - `default` : Вказує на те, що елемент повинен працювати згідно з усталеною логікою, можливо, на основі значення `spellcheck` батьківського елемента.
    - `false` : Вказує, що елемент не повинен перевірятися на правопис.

- `wrap`

  - : Вказує на те, як контрольний елемент повинен обробляти розриви рядків при поданні форми. Можливі значення:

    - `hard`: Браузер автоматично вставляє розриви рядка (CR+LF), щоб жоден рядок не був ширшим за контрольний елемент; також, щоб це працювало, повинен бути заданий атрибут [`cols`](#cols).
    - `soft`: Браузер пересвідчується, що всі розриви рядка у введеному значенні поля є парами `CR+LF`, але до значення не додаються жодні додаткові розриви.
    - `off` {{non-standard_inline}}: Подібне до `soft`, але змінює вигляд на `white-space: pre`, щоб сегменти рядків, котрі виходять за межі `cols`, не переходили на новий рядок, а `<textarea>` ставав прокрутним по горизонталі.

    Якщо цей атрибут не заданий, усталеним значенням є `soft`.

## Оформлення засобами CSS

`<textarea>` є [заміщеним елементом](/uk/docs/Web/CSS/Replaced_element): він має природні розміри, як растрове зображення. Усталено його значення {{cssxref("display")}} – `inline-block`. У порівнянні з іншими елементами форми його порівняно легко оформлювати, адже його рамкову модель, шрифти, колірну гаму тощо легко змінити за допомогою звичайного CSS.

[Оформлення форм HTML](/uk/docs/Learn/Forms/Styling_web_forms) пропонує трохи корисних порад щодо оформлення елементів `<textarea>`.

### Ненадійність базової лінії

Специфікація HTML не визначає, де лежить базова лінія `<textarea>`, тож різні браузери ставлять її в різних місцях. У Gecko базова лінія `<textarea>` знаходиться на базовій лінії першого рядка текстової області, натомість в інакших браузерах вона може бути внизу рамок `<textarea>`. Не слід використовувати на цьому елементі {{cssxref("vertical-align")}}`: baseline`; наслідки – непередбачувані.

### Контроль можливості зміни розмірів текстової області користувачем

У більшості браузерів користувач може змінювати розміри `<textarea>`: у правому куті помітна ручка для перетягування, за допомогою котрої можна змінити розміри елемента на сторінці. Ця можливість контролюється властивістю CSS{{cssxref("resize")}} – усталено змінювання розмірів увімкнене, але його можна явно вимкнути, застосувавши `resize` зі значенням `none`:

```css
textarea {
  resize: none;
}
```

### Оформлення дійсних і недійсних значень

Дійсні та недійсні значення елемента `<textarea>` (наприклад, ті що лежать в межах і поза межами, встановленими `minlength`, `maxlength` чи `required`) можуть бути підсвічені за допомогою псевдокласів {{cssxref(":valid")}} та {{cssxref(":invalid")}}. Наприклад, щоб надати текстовій області різні межі залежно від того, має вона дійсне чи недійсне значення:

```css
textarea:invalid {
  border: 2px dashed red;
}

textarea:valid {
  border: 2px solid lime;
}
```

## Приклади

### Базовий приклад

Наступний приклад демонструє текстову область з заданою кількістю рядів і колонок, певним усталеним вмістом і стилями CSS, що не дають користувачам робити елемент більшим за 500px завширшки та 130px заввишки:

```html
<textarea name="textarea" rows="5" cols="15">Напишіть тут щось</textarea>
```

```css
textarea {
  max-height: 130px;
  max-width: 500px;
}
```

#### Результат

{{EmbedLiveSample('bazovyi-pryklad')}}

### Приклад з використанням "minlength" і "maxlength"

Цей приклад має мінімальну й максимальну кількість символів – 10 і 20, відповідно. Спробуйте й подивіться.

```html
<textarea name="textarea" rows="5" cols="30" minlength="10" maxlength="20">
Напишіть тут щось…
</textarea>
```

```css
textarea {
  max-height: 130px;
  max-width: 500px;
}
```

#### Результат

{{EmbedLiveSample('pryklad-z-vykorystanniam-minlength-i-maxlength')}}

Зверніть увагу, що `minlength` не заважає користувачеві прибрати символи так, щоб кількість введених перейшла межу мінімуму, але робить значення, введене в `<textarea>`, недійсним. Також зверніть увагу, що навіть коли задано значення `minlength` (наприклад, 3), порожня `<textarea>` все одно вважається дійсною, якщо на додачу немає атрибута `required`.

### Приклад з використанням "placeholder"

Цей приклад має заданий заповнювач. Зауважте, як він зникає, коли почати друкувати в полі.

```html
<textarea
  name="textarea"
  rows="5"
  cols="30"
  placeholder="Текст коментаря."></textarea>
```

```css
textarea {
  max-height: 130px;
  max-width: 500px;
}
```

#### Результат

{{EmbedLiveSample('pryklad-z-vykorystanniam-placeholder')}}

> **Примітка:** Заповнювачі повинні застосовуватися лише для демонстрування типу даних, котрий повинен бути введений у форму; вони _не_ є заміною доброго елемента {{HTMLElement("label")}}, зв'язаного з полем. Дивіться розгорнуте пояснення в [Підписах `<input>`](/uk/docs/Web/HTML/Element/input#pidpysy).

### Текстові області з disabled і readonly

Цей приклад демонструє два елементи `<textarea>`: один з атрибутом [`readonly`](/uk/docs/Web/HTML/Attributes/readonly), а інший – з атрибутом [`disabled`](/uk/docs/Web/HTML/Attributes/disabled).
Не можна редагувати вміст жодного з них, але елемент з атрибутом `readonly` може отримувати фокус, і його значення подається в формах.
Значення елемента з атрибутом `disabled` не подається, і він не може отримати фокус.

```html
<textarea name="textarea" rows="5" cols="30" readonly>
Я – текстова область лише для зчитування.
</textarea>
<textarea name="textarea" rows="5" cols="30" disabled>
Я – вимкнена текстова область.
</textarea>
```

```css
textarea {
  display: block;
  resize: horizontal;
  max-width: 500px;
}
```

#### Результат

{{EmbedLiveSample('tekstovi-oblasti-z-disabled-i-readonly','','230')}}

## Технічний підсумок

<table class="properties">
  <tbody>
    <tr>
      <th scope="row">
        <a href="/uk/docs/Web/HTML/Content_categories"
          >Категорії вмісту</a
        >
      </th>
      <td>
        <a href="/uk/docs/Web/HTML/Content_categories#potokovyi-vmist"
          >Потоковий вміст</a
        >,
        <a href="/uk/docs/Web/HTML/Content_categories#opovidalnyi-vmist"
          >оповідальний вміст</a
        >,
        <a
          href="/uk/docs/Web/HTML/Content_categories#interaktyvnyi-vmist"
          >інтерактивний вміст</a
        >,
        <a href="/uk/docs/Web/HTML/Content_categories#perelicheni"
          >перелічений</a
        >,
        <a href="/uk/docs/Web/HTML/Content_categories#pidpysni"
          >підписний</a
        >,
        <a href="/uk/docs/Web/HTML/Content_categories#skydani"
          >скиданий</a
        > і
        <a href="/uk/docs/Web/HTML/Content_categories#podavalni"
          >подавальний</a
        >
        <a href="/uk/docs/Web/HTML/Content_categories#formovyi-vmist"
          >формовий</a
        >
        елемент.
      </td>
    </tr>
    <tr>
      <th scope="row">Дозволений вміст</th>
      <td>Текст</td>
    </tr>
    <tr>
      <th scope="row">Пропуск тега</th>
      <td>Немає; і початковий, і кінцевий теги – обов'язкові.</td>
    </tr>
    <tr>
      <th scope="row">Дозволені батьківські елементи</th>
      <td>
        Усі елементи, що приймають
        <a href="/uk/docs/Web/HTML/Content_categories#opovidalnyi-vmist"
          >оповідальний вміст</a
        >.
      </td>
    </tr>
    <tr>
      <th scope="row">Неявна роль ARIA</th>
      <td>
        <code
          ><a href="/uk/docs/Web/Accessibility/ARIA/Roles/textbox_role"
            >textbox</a
          ></code
        >
      </td>
    </tr>
    <tr>
      <th scope="row">Дозволені ролі ARIA</th>
      <td>Немає дозволених <code>role</code></td>
    </tr>
    <tr>
      <th scope="row">Інтерфейс DOM</th>
      <td>{{domxref("HTMLTextAreaElement")}}</td>
    </tr>
  </tbody>
</table>

## Специфікації

{{Specifications}}

## Сумісність із браузерами

{{Compat}}

## Дивіться також

- Інші формові елементи:
  - {{HTMLElement("form")}}
  - {{HTMLElement("button")}}
  - {{HTMLElement("datalist")}}
  - {{HTMLElement("legend")}}
  - {{HTMLElement("label")}}
  - {{HTMLElement("select")}}
  - {{HTMLElement("optgroup")}}
  - {{HTMLElement("option")}}
  - {{HTMLElement("input")}}
  - {{HTMLElement("fieldset")}}
  - {{HTMLElement("output")}}
  - {{HTMLElement("progress")}}
  - {{HTMLElement("meter")}}

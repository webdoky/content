---
title: <input type="image">
slug: Web/HTML/Element/input/image
page-type: html-element
browser-compat: html.elements.input.type_image
---

{{HTMLSidebar}}

Елементи {{HTMLElement("input")}} типу **`image`** (зображення) використовуються для створення графічних кнопок подання, тобто таких, що приймають форму зображення, а не тексту.

{{EmbedInteractiveExample("pages/tabbed/input-image.html", "tabbed-standard")}}

## Значення

Елементи `<input type="image">` не приймають атрибутів `value`. Шлях до зображення для виведення задається в атрибуті `src`.

## Додаткові атрибути

На додачу до атрибутів, спільних для всіх елементів {{HTMLElement("input")}}, кнопкові поля `image` підтримують наступні.

### alt

Атрибут `alt` надає альтернативний рядок, що використовується як підпис кнопки, якщо зображення не може бути показано (у зв'язку з помилкою або тим, що {{Glossary("User agent", "користувацький агент")}} не здатний або налаштований не показувати зображення, або тим, що користувач використовує пристрій читання з екрана). Якщо цей атрибут є, то він повинен бути непорожнім рядком, доцільним як підпис кнопки.

Наприклад, якщо є графічна кнопка, що показує зображення з піктограмою чи зображення тексту "Ввійти зараз", то також слід задати атрибут `alt` з чимось типу `Ввійти зараз`.

> [!NOTE]
> Хоч технічно атрибут `alt` є необов'язковим, його слід включати завжди, аби максимізувати зручність користування вмістом.

Технічно атрибут `alt` елемента `<input type="image">` працює так само, як атрибут [`alt`](/uk/docs/Web/HTML/Element/img#alt) елементів {{HTMLElement("img")}}.

### formaction

Рядок, що вказує URL для подання даних. Має пріоритет над атрибутом [`action`](/uk/docs/Web/HTML/Element/form#action) елемента {{HTMLElement("form")}}, що є власником {{HTMLElement("input")}}.

Цей атрибут також доступний на елементах [`<input type="submit">`](/uk/docs/Web/HTML/Element/input/submit) і {{HTMLElement("button")}}.

### formenctype

Рядок, що визначає метод кодування для подання даних форми на сервер. Є три дозволені значення:

- `application/x-www-form-urlencoded`
  - : Це усталене значення надсилає дані форми як рядок, піддавши текст {{Glossary("Percent-encoding", "відсотковому кодуванню")}} за допомогою алгоритму, подібного до {{jsxref("encodeURI", "encodeURI()")}}.
- `multipart/form-data`
  - : Використовує для керування даними API {{domxref("FormData")}} даючи змогу подавати на сервер файли. Це значення _необхідно_ використовувати, якщо в формі є будь-які елементи {{HTMLElement("input")}} з атрибутом [`type`](/uk/docs/Web/HTML/Element/input#type), чиє значення – `file` ([`<input type="file">`](/uk/docs/Web/HTML/Element/input/file)).
- `text/plain`
  - : Простий текст; здебільшого корисне лише для зневадження, щоб можна було легко бачити дані, що подаються.

Якщо цей атрибут задано, то його значення заміщає атрибут [`action`](/uk/docs/Web/HTML/Element/form#action) форми-власника.

Також цей атрибут доступний на елементах [`<input type="submit">`](/uk/docs/Web/HTML/Element/input/submit) і {{HTMLElement("button")}}.

### formmethod

Рядок, що вказує метод HTTP, що використовується при поданні даних форми; це значення заміщає атрибут [`method`](/uk/docs/Web/HTML/Element/form#method), заданий на формі-власнику. Дозволені значення:

- `get`
  - : URL формується, починаючи від URL, заданої атрибутом `formaction` або [`action`](/uk/docs/Web/HTML/Element/form#action), далі додається символ знаку питання ("?"), після чого додаються дані форми, закодовані так, як описано в `formenctype` або атрибуті [`enctype`](/uk/docs/Web/HTML/Element/form#enctype) форми. Потім цей URL надсилається на сервер за допомогою запиту HTTP {{HTTPMethod("get")}}. Цей метод добре працює для простих форм, що містять лише символи {{Glossary("ASCII")}} та не мають побічних ефектів. Це усталене значення.
- `post`
  - : Дані форми включаються в тіло запиту, що надсилається за URL, заданою атрибутом `formaction` або [`action`](/uk/docs/Web/HTML/Element/form#action) за допомогою запиту HTTP {{HTTPMethod("post")}}. Цей метод підтримує складні дані та файлові прикріплення.
- `dialog`
  - : Цей метод використовується, аби вказати, що кнопка закриває діалог, з яким пов'язане поле, і взагалі не передає дані форми.

Також цей атрибут доступний на елементах [`<input type="submit">`](/uk/docs/Web/HTML/Element/input/submit) і {{HTMLElement("button")}}.

### formnovalidate

Булів атрибут, котрий, якщо присутній, то задає те, що форма не повинна валідуватися перед поданням на сервер. Він заміщає значення атрибута [`novalidate`](/uk/docs/Web/HTML/Element/form#novalidate) форми-власника елемента.

Також цей атрибут доступний на елементах [`<input type="submit">`](/uk/docs/Web/HTML/Element/input/submit) і {{HTMLElement("button")}}.

### formtarget

Рядок, що задає ім'я або ключове слово, що вказує на те, де виводити відповідь, отриману після подання форми. Рядок повинен бути ім'ям **контексту перегляду** (тобто вкладки, вікна або {{HTMLElement("iframe")}}. Задане цим атрибутом значення заміщає цільовий контекст, заданий атрибутом [`target`](/uk/docs/Web/HTML/Element/form#target) елемента {{HTMLElement("form")}}, що є власником поля.

На додачу до реальних імен вкладок, вікон чи вбудованих фреймів, є кілька особливих ключових слів, що також можуть бути використані:

- `_self`
  - : Завантажує відповідь в той самий контекст перегляду, що й той, що містить поточну форму. Це замінить поточний документ отриманими даними. Це усталене значення, що використовується, якщо нічого не задано.
- `_blank`
  - : Завантажує відповідь у новий, безіменний контекст перегляду. Здебільшого це нова вкладка в тому самому вікні, що й поточний документ, але може бути й не так, залежно від налаштувань {{Glossary("User agent", "користувацького агента")}}.
- `_parent`
  - : Завантажує відповідь у батьківський щодо поточного контекст перегляду. Якщо такого контексту немає, то спрацьовує так само, як `_self`.
- `_top`
  - : Завантажує відповідь у контекст перегляду найвищого рівня; це контекст перегляду, що є найстаршим предком поточного. Якщо поточний контекст є найвищим, то спрацьовує так само, як `_self`.

Також цей атрибут доступний на елементах [`<input type="submit">`](/uk/docs/Web/HTML/Element/input/submit) і {{HTMLElement("button")}}.

### height

Число, що задає висоту, в пікселях CSS, з якою візуалізується зображення, задане атрибутом `src`.

### src

Рядок, що задає URL файлу зображення для виведення для представлення графічної кнопки подання. Коли користувач взаємодіє з зображенням, то поле спрацьовує так само, як будь-яке інше кнопкове поле.

### width

Число, що задає ширину, з якою візуалізується зображення, в пікселях CSS.

## Застарілі атрибути

Наступні атрибути були означені для полів `image` стандартом HTML 4, але не були реалізовані всіма браузерами, а тому стали нерекомендованими.

### usemap

Якщо заданий атрибут `usemap`, то це повинно бути ім'я елемента карти зображення, {{HTMLElement("map")}}, що означує карту зображення для використання вкупі з таким зображенням. Його використання – застаріла практика; при потребі використовувати карти зображень слід перейти на використання елементів {{HTMLElement("img")}}.

## Застосування полів-зображень

Елемент `<input type="image">` є [заміщеним елементом](/uk/docs/Web/CSS/Replaced_element) (елементом, чий вміст не є ані породженим, ані безпосередньо керованим з боку шару CSS), що поводиться практично так само, як звичайний елемент {{htmlelement("img")}}, але має також можливості [кнопки подання](/uk/docs/Web/HTML/Element/input/submit).

### Суттєві можливості полів-зображень

Погляньмо на базовий приклад, що включає всі суттєві можливості, котрі можуть знадобитися (Вони працюють так само, як в елемента `<img>`.):

```html
<input
  id="image"
  type="image"
  width="100"
  height="30"
  alt="Увійти"
  src="https://raw.githubusercontent.com/mdn/learning-area/master/html/forms/image-type-example/login.png" />
```

{{EmbedLiveSample('suttievi-mozhlyvosti-poliv-zobrazhen', 600, 50)}}

- Атрибут [`src`](/uk/docs/Web/HTML/Element/input#src) використовується для задання шляху до зображення, котре повинно бути показано в кнопці.
- Атрибут [`alt`](/uk/docs/Web/HTML/Element/input#alt) надає альтернативний текст для зображення, щоб користувачі читачів з екрана могли краще зрозуміти, для чого потрібна така кнопка. Також цей текст буде виведений, якщо зображення з якоїсь причини не може бути показано (наприклад, якщо в шляху присутня помилка). Якщо це можливо, то слід використовувати текст, що збігається з підписом, який використовувався б, якби використовувалася стандартна кнопка подання.
- Атрибути [`width`](/uk/docs/Web/HTML/Element/input#width) і [`height`](/uk/docs/Web/HTML/Element/input#height) використовуються для задання ширини та висоти, з якими повинно бути показано зображення, в пікселях. Кнопка має такий само розмір, як зображення; якщо потрібно, щоб зона спрацювання кнопки була більшою за зображення, то слід для цього використати CSS (наприклад, {{cssxref("padding")}}). Крім цього, якщо задати лише одну розмірність, то інша розмірність підлаштовується так, щоб зображення зберігало власне {{glossary("aspect ratio", "співвідношення сторін")}}.

### Заміщення усталеної поведінки форми

Елементи `<input type="image">`, подібно до звичайних [кнопок подання](/uk/docs/Web/HTML/Element/input/submit), можуть приймати низку атрибутів, що заміщають усталену поведінку форми:

- `formaction`
  - : URI програми, що обробляє інформацію, подану елементом-полем; заміщає атрибут [`action`](/uk/docs/Web/HTML/Element/form#action) форми-власника, котрій належить елемент.
- `formenctype`

  - : Задає тип вмісту, що використовується для подання форми на сервер. Можливі значення:

    - `application/x-www-form-urlencoded`: Усталене значення, якщо атрибут не задано.
    - `text/plain`.

    Якщо цей атрибут задано, то він заміщає атрибут [`enctype`](/uk/docs/Web/HTML/Element/form#enctype) форми-власника, котрій належить елемент.

- `formmethod`

  - : Задає метод HTTP, котрий браузер використовує для подання форми. Можливі значення:

    - `post`: Дані з форми додаються в тіло форми й надсилаються на сервер.
    - `get`: Дані з форми додаються до URI з атрибута елемента **`form`**, з '?' як розділювачем, і результівний URI надсилається на сервер. Цей метод слід використовувати, коли форма не має побічних ефектів і містить лише символи ASCII.

    Якщо цей атрибут задано, то він заміщає атрибут [`method`](/uk/docs/Web/HTML/Element/form#method) форми-власника, котрій належить елемент.

- `formnovalidate`
  - : Булів атрибут, що задає те, що форма не повинна валідуватися при поданні. Якщо задано цей атрибут, то він заміщає атрибут [`novalidate`](/uk/docs/Web/HTML/Element/form#novalidate) форми-власника, якій належить елемент.
- `formtarget`

  - : Назва або ключове слово, що вказує на те, де показувати відповідь, отриману після подання форми. Це назва або ключове слово, що позначає _контекст перегляду_ (наприклад, вкладку, вікно, або вбудований фрейм). Якщо цей атрибут задано, то він заміщає атрибут [`target`](/uk/docs/Web/HTML/Element/form#target) форми-власника елемента. Наступні ключові слова мають особливі значення:

    - `_self`: Завантажити відповідь в поточний контекст перегляду. Це значення є усталеним, якщо атрибут не задано.
    - `_blank`: Завантажити відповідь у новий, безіменний контекст перегляду.
    - `_parent`: Завантажити відповідь у батьківський відносно поточного контекст перегляду. Якщо такого немає, то цей варіант працює так само, як `_self`.
    - `_top`: Завантажити відповідь у найвищий контекст перегляду (тобто такий, що є предком поточного, а сам предка не має). Якщо батьківського контексту немає, то цей варіант працює так само, як `_self`.

### Використання значень x та y

При поданні форми за допомогою кнопки, створеної як `<input type="image">`, то браузер автоматично подає на сервер дві додаткові порції даних – `x` та `y`. Це можна побачити в дії в нашому [Прикладі з координатами X та Y](https://mdn.github.io/learning-area/html/forms/image-type-example/xy-coordinates-example.html).

При клацанні зображення для подання форми будуть помітні дані, додані до URL як параметри, наприклад, `?x=52&y=55`. Якщо поле-зображення має атрибут [`name`](/uk/docs/Web/HTML/Element/input#name), то слід мати на увазі, що задане ім'я стає префіксом кожного атрибута, тож якщо `name` має значення `position`, то повернені координати будуть додані в URL як `?position.x=52&position.y=55`. Це, звісно, застосовується також до всіх інших атрибутів.

Ці значення – координати X та Y на зображенні, де клацнули мишею при поданні форми, причому (0,0) – це верхній лівий кут зображення, а також усталене значення, коли подання відбувається без клацання на зображення. Вони можуть використовуватися, коли місце на зображенні, де відбулося клацання, є суттєвим, наприклад, може бути карта, котра, коли її клацнули, надсилає координати клацання на сервер. Потім серверний код з'ясовує, на яку місцевість клацнули, і повертає інформацію про місця поруч.

У прикладі вище можна написати серверний код, що з'ясовує, який колір клацнули, за поданими координатами, і зберігає статистику про улюблені кольори, за котрі голосують люди.

### Підлаштування алгоритму розташування та масштабування зображення

Властивість {{cssxref("object-position")}} можна використовувати для підлаштування розташування зображення в рамці елемента `<input>`, а властивість {{cssxref("object-fit")}} – для контролю того, як розмір зображення підлаштовується для вписування в рамку. Це дає змогу задати рамку зображення за допомогою атрибутів `width` і `height` для виділення місця в розмітці, а потім підлаштувати те, де всередині цього простору повинно бути розташовано зображення, а також те, як (і чи) воно повинно масштабуватися, аби зайняти цей простір.

## Приклади

### Форма входу

Наступний приклад показує таку ж кнопку, як вище, але включає її в контекст типової форми входу.

{{EmbedLiveSample('forma-vkhodu', 600, 170)}}

#### HTML

```html
<form>
  <p>Увійдіть у свій обліковий запис</p>
  <div>
    <label for="userId">Ідентифікатор користувача</label>
    <input type="text" id="userId" name="userId" />
  </div>
  <div>
    <label for="pwd">Пароль</label>
    <input type="password" id="pwd" name="pwd" />
  </div>
  <div>
    <input
      id="image"
      type="image"
      src="https://raw.githubusercontent.com/mdn/learning-area/master/html/forms/image-type-example/login.png"
      alt="Увійти"
      width="100" />
  </div>
</form>
```

#### CSS

А тепер трохи простого CSS, аби базові елементи вляглися охайніше:

```css
div {
  margin-bottom: 10px;
}

label {
  display: inline-block;
  width: 70px;
  text-align: right;
  padding-right: 10px;
}
```

### Підлаштування розташування та масштабування зображення

У цьому прикладі попередня реалізація змінюється, аби виділити для зображення більше простору, а потім підлаштувати його фактичний розмір і розташування за допомогою {{cssxref("object-fit")}} і {{cssxref("object-position")}}.

{{EmbedLiveSample("pidlashtuvannia-roztashuvannia-ta-masshtabuvannia-zobrazhennia", 600, 300)}}

#### HTML

```html
<form>
  <p>Увійдіть у свій обліковий запис</p>
  <div>
    <label for="userId">Ідентифікатор користувача</label>
    <input type="text" id="userId" name="userId" />
  </div>
  <div>
    <label for="pwd">Пароль</label>
    <input type="password" id="pwd" name="pwd" />
  </div>
  <div>
    <input
      id="image"
      type="image"
      src="https://raw.githubusercontent.com/mdn/learning-area/master/html/forms/image-type-example/login.png"
      alt="Увійти"
      width="200"
      height="100" />
  </div>
</form>
```

#### CSS

```css
div {
  margin-bottom: 10px;
}

label {
  display: inline-block;
  width: 70px;
  text-align: right;
  padding-right: 10px;
}

#image {
  object-position: right top;
  object-fit: contain;
  background-color: #ddd;
}
```

Тут `object-position` налаштована для візуалізації зображення в верхньому правому куті елемента, а `object-fit` має значення `contain`, що вказує на те, що зображення повинно бути візуалізовано з найбільшим розміром, що може вписатися в рамки елемента без змін його співвідношення сторін. Зверніть увагу на помітне сіре тло елемента в тій його частині, котра не вкрита зображенням.

## Технічний підсумок

<table class="properties">
  <tbody>
    <tr>
      <td><strong><a href="#value">Значення</a></strong></td>
      <td>Жодного: атрибут <code>value</code> повинен не бути заданий.</td>
    </tr>
    <tr>
      <td><strong>Події</strong></td>
      <td>Жодних.</td>
    </tr>
    <tr>
      <td><strong>Підтримувані спільні атрибути</strong></td>
      <td>
        <a href="/uk/docs/Web/HTML/Element/input#alt"><code>alt</code></a>,
        <a href="/uk/docs/Web/HTML/Element/input#src"><code>src</code></a>,
        <a href="/uk/docs/Web/HTML/Element/input#width"><code>width</code></a>,
        <a href="/uk/docs/Web/HTML/Element/input#height"><code>height</code></a>,
        <a href="/uk/docs/Web/HTML/Element/input#formaction"><code>formaction</code></a>,
        <a href="/uk/docs/Web/HTML/Element/input#formenctype"><code>formenctype</code></a>,
        <a href="/uk/docs/Web/HTML/Element/input#formmethod"><code>formmethod</code></a>,
        <a href="/uk/docs/Web/HTML/Element/input#formmethod"><code>formnovalidate</code></a>,
        <a href="/uk/docs/Web/HTML/Element/input#formtarget"><code>formtarget</code></a>
      </td>
    </tr>
    <tr>
      <td><strong>Атрибути IDL</strong></td>
      <td>Жодних.</td>
    </tr>
    <tr>
      <td><strong>Інтерфейс DOM</strong></td>
      <td><p>{{domxref("HTMLInputElement")}}</p></td>
    </tr>
    <tr>
      <td><strong>Методи</strong></td>
      <td>Жодних.</td>
    </tr>
     <tr>
      <td><strong>Неявна роль ARIA</strong></td>
      <td><a href="/uk/docs/Web/Accessibility/ARIA/Roles/button_role"><code>button</code></a></td>
    </tr>
  </tbody>
</table>

## Специфікації

{{Specifications}}

## Сумісність із браузерами

{{Compat}}

## Дивіться також

- {{HTMLElement("input")}} та інтерфейс {{domxref("HTMLInputElement")}}, котрий його реалізовує.
- Елемент HTML {{HTMLElement("img")}}
- Розташування та розмір зображення всередині рамки елемента `<input>`: {{cssxref("object-position")}} і {{cssxref("object-fit")}}
- [Сумісність властивостей CSS](/uk/docs/Learn/Forms/Property_compatibility_table_for_form_controls)

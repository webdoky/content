---
title: <input type="number">
slug: Web/HTML/Element/input/number
page-type: html-element
tags:
  - Element
  - Forms
  - HTML
  - HTML forms
  - Input
  - Input Element
  - Input Type
  - Number
  - Reference
browser-compat: html.elements.input.type_number
---

{{HTMLSidebar}}

Елементи {{HTMLElement("input")}} типу **`number`** (число) застосовуються для надання користувачам змоги вводити числа. Вони включають вбудовану валідацію для відхилення нечислового введення.

Браузер може вирішити надати крокові стрілки, щоб користувач мав змогу збільшувати й зменшувати значення за допомогою миші чи стукання кінчика пальця.

{{EmbedInteractiveExample("pages/tabbed/input-number.html", "tabbed-shorter")}}

В браузерах, що не підтримують полів типу `number`, такі поля працюють як поля типу `text`.

## Значення

Значення, що представляє значення числа, введеного в поле. Можна встановити усталене значення поля, включивши число в атрибут {{htmlattrxref("value", "input")}}, отак:

```html
<input id="number" type="number" value="42" />
```

{{EmbedLiveSample('znachennia', 600, 40)}}

## Додаткові атрибути

На додачу до атрибутів, котрі загалом підтримують усі типи {{HTMLElement("input")}}, поля типу `number` підтримують наступні.

### `list`

Значення атрибута `list` – {{domxref("Element.id", "id")}} елемента {{HTMLElement("datalist")}}, розташованого в тому самому документі. {{HTMLElement("datalist")}} надає список наперед визначених значень, котрі будуть запропоновані користувачеві для такого поля. Будь-які значення в списку, котрі не сумісні з {{htmlattrxref("type", "input")}}, не включаються в запропоновані варіанти. Значення надаються як пропозиції, а не обов'язкові: користувачі можуть обрати з такого наперед визначеного списку або надати інакше значення.

### `max`

Найбільше значення, котре таке поле повинно приймати. Якщо значення, введене в елемент, перевищує `max`, то елемент не проходить [валідацію обмежень](/uk/docs/Web/Guide/HTML/Constraint_validation). Якщо значення `max` не є числом, то елемент не має максимального значення.

Це значення мусить бути більшим або рівним значенню атрибута `min`.

### `min`

Найменше значення, котре таке поле повинно приймати. Якщо значення, введене в елемент, менше за `min`, то елемент не проходить [валідацію обмежень](/uk/docs/Web/Guide/HTML/Constraint_validation). Якщо значення `min` не є числом, то елемент не має мінімального значення.

Це значення мусить бути меншим або рівним значенню атрибута `max`.

### `placeholder`

Атрибут `placeholder` (заповнювач) – рядок, що надає стислу підказку користувачеві щодо того, якого роду інформація очікується в полі. Це повинно бути слово чи коротка фраза, що демонструє очікуваний тип даних, а не пояснювальне повідомлення. Текст _не повинен_ містити повернень каретки чи символів нового рядка.

Якщо вміст контрольного елемента має одну напрямленість ({{Glossary("LTR")}} чи {{Glossary("RTL")}}), але треба вивести заповнювач з протилежною напрямленістю, можна використати форматувальні символи двонапрямленого алгоритму Unicode, аби відкинути напрямленість заповнювача; дивіться [Як використовувати контрольні засоби Unicode для двонапрямленого тексту (англ.)](https://www.w3.org/International/questions/qa-bidi-unicode-controls) для отримання докладнішої інформації.

> **Примітка:** За можливості слід уникати використання атрибута `placeholder`. Він не настільки семантично корисний, як інші способи пояснити форму, і може призвести до неочікуваних технічних проблем зі вмістом. Дивіться [підписи `<input>`](/uk/docs/Web/HTML/Element/input#pidpysy) для отримання докладнішої інформації.

### `readonly`

Булів атрибут, котрий, коли присутній, означає, що таке поле не може редагуватися користувачем. Проте його значення все ж може бути змінено за допомогою коду JavaScript, що напряму встановлює властивість `value` об'єкта {{domxref("HTMLInputElement")}}.

> **Примітка:** У зв'язку з тим, що поле лише для перегляду не може мати значення, атрибут `required` не має жодного ефекту на полях, що також мають атрибут `readonly`.

### `step`

Атрибут `step` (крок) – число, котре вказує гранулярність, котрій повинно відповідати значення, або особливе значення `any`, описане нижче. Лише ті значення, котрі відповідають основі крокування ([`min`](#min), якщо вказаний, інакше – {{htmlattrxref("value", "input")}}, і відповідне усталене значення, якщо жоден з цих двох варіантів не вказаний) є дійсними.

Рядкове значення `any` означає, що жодне крокування не застосовується, тож дозволено будь-яке значення (враховуючи інші обмеження, як то [`min`](#min) і [`max`](#max)).

> **Примітка:** Коли дані, введені користувачем, не відповідають налаштуванням крокування, то {{Glossary("user agent", "користувацький агент")}} може заокруглити значення до найближчого дійсного, віддаючи перевагу числам в додатному напрямку, коли два варіанти однаково близькі.

Усталене значення кроку для полів `number` – `1`, тобто вводити можна лише цілі числа – _якщо тільки_ основа крокування _не_ є дробовим числом.

## Використання числових полів

Слід використовувати тип поля `number` лише для інкрементних чисел, особливо якщо наявність лічильника для збільшення і зменшення є корисною для користувацького досвіду. Тип поля `number` недоречний для значень, яким випало складатися з одних цифр, проте які не є, по суті, числом, як от поштові коди в багатьох країнах, чи номери кредитних карт. Для нечислового вводу краще розглянути можливість вживання іншого типу поля, такого як [`<input type="tel">`](/uk/docs/Web/HTML/Element/input/tel) чи якогось іншого типу {{HTMLElement('input', 'поля введення')}} з атрибутом {{HTMLAttrXref('inputmode')}}:

```html
<input type="text" inputmode="numeric" pattern="\d*" />
```

Елементи `<input type="number">` можуть допомогти спростити роботу з побудови користувацького інтерфейсу й логіки введення в форму чисел. При створенні числового поля з правильним значенням `type`, тобто `number`, додається автоматична валідація того, що введений текст є числом, а ще, зазвичай, – комплект кнопок вгору й вниз, аби зменшувати чи збільшувати значення на крок.

> **Застереження:** Логічно, що не повинно бути змоги вводити в числове поле символи, котрі не є числами. Певні браузери дозволяють недійсні символи, інші – ні; дивіться {{bug(1398528)}}.

> **Примітка:** Користувач може погратися з HTML за лаштунками, тому сайт _не мусить_ використовувати просту валідацію на клієнтському боці для жодних потреб безпеки. Розробник _мусить_ перевірити на боці сервера будь-яку транзакцію, в котрій надане значення може мати будь-якого роду безпекові наслідки.

Мобільні браузери заходять в допомозі з користувацьким досвідом іще далі, показуючи особливу клавіатуру, котра краще підходить для введення чисел, коли користувач пробує ввести значення.

### Просте числове поле

У своїй найбазовішій формі числове поле може бути реалізовано отак:

```html
<label for="ticketNum">Бажане число квитків:</label>
<input id="ticketNum" type="number" name="ticketNum" value="0" />
```

{{EmbedLiveSample('proste-chyslove-pole', 600, 40)}}

Числове поле вважається дійсним, коли пусте і коли введено одне число, інакше – воно недійсне. Якщо застосований атрибут {{htmlattrxref("required", "input")}}, то порожнє поле вже не вважається дійсним.

> **Примітка:** Будь-яке число є прийнятним значенням, поки є [дійсним числом з рухомою комою (англ.)](https://html.spec.whatwg.org/multipage/infrastructure.html#valid-floating-point-number) (тобто не [NaN](/uk/docs/Web/JavaScript/Reference/Global_Objects/NaN) і не [Infinity](/uk/docs/Web/JavaScript/Reference/Global_Objects/Infinity)).

### Заповнювачі

Іноді корисним є запропонувати контекстну підказку щодо того, в якій формі поле повинно прийняти значення. Це може бути особливо важливим, якщо план сторінки не передбачає описових позначок для кожного {{HTMLElement("input")}}. Саме в такому випадку вступають в дію **заповнювачі**. Заповнювач – значення, що найчастіше використовується для надання підказки щодо того, в якому форматі поле повинно прийняти значення. Воно виводиться всередині поля редагування, коли значення елемента – `""`. Щойно дані введені в поле, заповнювач зникає; коли поле порожніє, то заповнювач з'являється знову.

В прикладі нижче присутнє поле `number` з заповнювачем "`Кратне 10`". Зверніть увагу, як заповнювач зникає й з'являється знову при змінах вмісту поля редагування.

```html
<input type="number" placeholder="Кратне 10" />
```

{{EmbedLiveSample('zapovniuvachi', 600, 40)}}

### Контроль розміру кроку

Усталено кнопки вгору й вниз, що пропонуються для зменшення й збільшення числа на крок, змінюють значення на 1. Це можна змінити, надавши атрибут {{htmlattrxref("step", "input")}}, котрий приймає за значення число, що вказує крокову величину. Приклад вище містить заповнювач, що каже, що значення повинно бути кратним 10, тож має зміст додати атрибут `step` зі значенням `10`:

```html
<input type="number" placeholder="кратне 10" step="10" />
```

{{EmbedLiveSample('kontrol-rozmiru-kroku', 600, 40)}}

В цьому прикладі варто зауважити, що стрілки вгору й вниз збільшують і зменшують значення щоразу на 10, а не на 1. Все ж можна ввести число, котре не буде кратним 10, але воно вважатиметься недійсним значенням.

### Задання мінімального й максимального значень

Атрибути {{htmlattrxref("min", "input")}} і {{htmlattrxref("max", "input")}} можна використовувати для встановлення мінімального й максимального значень, котрі може мати поле. Наприклад, задаймо прикладові мінімальне значення `0` і максимальне `100`:

```html
<input type="number" placeholder="кратне 10" step="10" min="0" max="100" />
```

{{EmbedLiveSample('zadannia-minimalnoho-y-maksymalnoho-znachen', 600, 40)}}

В такій оновленій версії слід зауважити, що кнопки крокування вгору й донизу не дозволять йти нижче 0 чи вище 100. Усе ж можна ввести значення поза цими межами вручну, але воно вважатиметься недійсним.

### Допущення дробових значень

Одна з проблем із числовими полями – те, що усталено крок має значення 1. Якщо спробувати ввести значення з дробовою частиною (як то "1.0"), то воно вважатиметься недійсним. При потребі вводити значення, що вимагають дробової частини, слід описати це в значенні `step` (тобто `step="0.01"` – щоб дозволити числа з дробовою частиною до двох знаків після коми). Ось простий приклад:

```html
<input type="number" placeholder="1.0" step="0.01" min="0" max="10" />
```

{{EmbedLiveSample("dopushchennia-drobovykh-znachen", 600, 40)}}

Зверніть увагу, що цей приклад дозволяє будь-які значення між `0.0` і `10.0`, що мають до двох знаків після коми. Наприклад, "9.52" – дійсне значення, а "9.521" – ні.

### Контроль розміру поля

Елементи {{HTMLElement("input")}} типу `number` не підтримують атрибути розмірів, як то {{htmlattrxref("size", "input")}}. Щоб змінити розміри таких контрольних елементів, треба вдатися до [CSS](/uk/docs/Web/CSS).

Наприклад, щоб прилаштувати ширину поля, аби вона була лиш настільки широкою, наскільки це потрібно, щоб вводити трицифрове значення, може змінити HTML, додавши {{htmlattrxref("id")}} і скоротивши заповнювач, оскільки поле буде завузьким, аби вмістити текст, що застосовувався раніше:

```html
<input
  type="number"
  placeholder="x10"
  step="10"
  min="0"
  max="100"
  id="number" />
```

Далі додамо трохи CSS, аби звузити ширину елемента за допомогою. селектора `id` – `#number`:

```css
#number {
  width: 3em;
}
```

Результат матиме наступний вигляд:

{{EmbedLiveSample('kontrol-rozmiru-polia', 600, 40)}}

### Пропонування значень

Можна надати список усталених варіантів, серед котрих користувач зможе обрати, вказавши атрибут {{htmlattrxref("list", "input")}}, значенням котрого є значення атрибута {{htmlattrxref("id")}} елемента {{HTMLElement("datalist")}}, котрий містить по одному елементу {{HTMLElement("option")}} на кожне пропоноване значення. `value` кожного `option` – відповідне пропоноване значення для поля введення числа.

```html
<input id="ticketNum" type="number" name="ticketNum" list="defaultNumbers" />
<span class="validity"></span>

<datalist id="defaultNumbers">
  <option value="10045678"></option>
  <option value="103421"></option>
  <option value="11111111"></option>
  <option value="12345678"></option>
  <option value="12999922"></option>
</datalist>
```

{{EmbedLiveSample("proponuvannia-znachen", 600, 40)}}

## Валідація

Вище вже була згадана низка можливостей з валідації полів `number`, нижче – їх повторний огляд:

- Елементи `<input type="number">` вважають недійсними будь-яке введення, котре не є числом (або, якщо немає атрибута `required`, порожнім).
- Щоб зробити порожнє введення недійсним, слід додати атрибут {{htmlattrxref("required", "input")}}. (Інакше кажучи, таке поле _повинно_ бути заповнене).
- Щоб обмежити дійсні значення певним набором кроків (наприклад, числами, кратними 10), слід застосувати атрибут {{htmlattrxref("step", "input")}}.
- Щоб обмежити дійсні значення згори й знизу, слід застосувати атрибути {{htmlattrxref("min", "input")}} і {{htmlattrxref("max", "input")}}.

Наступний приклад демонструє всі вищеописані можливості, а також використовує трохи CSS для виведення піктограм дійсності й недійсності, залежно від значення `input`:

```html
<form>
  <div>
    <label for="balloons"
      >Число повітряних кульок до замовлення (кратне 10):</label
    >
    <input
      id="balloons"
      type="number"
      name="balloons"
      step="10"
      min="0"
      max="100"
      required />
    <span class="validity"></span>
  </div>
  <div>
    <input type="submit" />
  </div>
</form>
```

{{EmbedLiveSample("validatsiia", 600, 110)}}

Спробуйте подати форму, ввівши різні недійсні значення: наприклад, без значення; значенням меншим за 10 чи більшим за 100; значенням, що не є кратним 10; або нечисловим значенням – і спостерігайте, як повідомлення від браузера про помилку відрізнятимуться.

Застосований до цього прикладу CSS – наступний:

```css
div {
  margin-bottom: 10px;
}

input:invalid + span::after {
  content: "✖";
  padding-left: 5px;
}

input:valid + span::after {
  content: "✓";
  padding-left: 5px;
}
```

Тут використовуються псевдокласи {{cssxref(":invalid")}} і {{cssxref(":valid")}}, аби вивести відповідну піктограму дійсності чи недійсності, відповідно до стану введеного вмісту, в сусідньому елементі {{htmlelement("span")}}, як візуальний індикатор валідності.

Ця піктограма вставляється в окремий елемент `<span>` для додаткової гнучкості. Частина браузерів не виводить достатньо ефективно на полях форми породжений вміст. (Прочитайте, наприклад, розділ про [валідацію `<input type="date">`](/uk/docs/Web/HTML/Element/input/date#validatsiia).)

> **Застереження:** Валідація форм HTML _не_ є замінником серверних сценаріїв, котрі пересвідчуються, що введені дані мають відповідний формат!
>
> Кому завгодно занадто легко внести зміни в HTML, котрі дозволять обійти валідацію чи взагалі її усунути. Також можливо, що хтось обійде HTML взагалі й подасть дані напряму на сервер.
>
> Якщо серверний код не справляється з валідацією отриманих даних, може трапитись лихо, коли подаються невідповідно форматовані дані (або дані, що є завеликими, мають помилковий тип і так далі).

### Валідація за патерном

Елементи `<input type="number">` не підтримують використання атрибута {{htmlattrxref("pattern", "input")}} для примусу введених значень відповідати певному патерну регулярного виразу.

Обґрунтування цього полягає в тому, що числові поля не є дійсними, коли містять що завгодно, крім чисел, а крім того, можна обмежити мінімальне й максимальне число дійсних цифр за допомогою атрибутів {{htmlattrxref("min", "input")}} and {{htmlattrxref("max", "input")}} (як пояснено вище).

## Приклади

Вище вже розгорнутий факт того, що усталено крок збільшення рівний `1`, і що можна застосувати атрибут {{htmlattrxref("step", "input")}}, аби дозволити дробове введення. Розгляньмо цю тему уважніше.

В наступному прикладі – форма для введення зросту користувача. Усталено вона приймає висоту в метрах, але можна клацнути відповідну кнопку, щоб змінити форму для приймання замість цього футів і дюймів. Поле висоти в метрах приймає число, що має до двох знаків після коми.

{{EmbedLiveSample("pryklady", 600, 150)}}

HTML має наступний вигляд:

```html
<form>
  <div class="metersInputGroup">
    <label for="meters">Введіть свій зріст – метрів:</label>
    <input
      id="meters"
      type="number"
      name="meters"
      step="0.01"
      min="0"
      placeholder="напр. 1.78"
      required />
    <span class="validity"></span>
  </div>
  <div class="feetInputGroup" style="display: none;">
    <span>Введіть свій зріст — </span>
    <label for="feet">футів:</label>
    <input id="feet" type="number" name="feet" min="0" step="1" />
    <span class="validity"></span>
    <label for="inches">дюймів:</label>
    <input id="inches" type="number" name="inches" min="0" max="11" step="1" />
    <span class="validity"></span>
  </div>
  <div>
    <input
      type="button"
      class="meters"
      value="Введіть зріст у футах і дюймах" />
  </div>
  <div>
    <input type="submit" value="Подати форму" />
  </div>
</form>
```

Можна помітити, що застосовуються чимало атрибутів, розглянутих у цій статті вище. Оскільки треба прийняти метрове значення в сантиметрах, `step` отримує значення `0.01`, щоб значення, подібні до _1,78_, не розглядалися як недійсні. Також відповідне поле отримало заповнювача.

Спершу поля футів і дюймів приховані за допомогою `style="display: none;"`, щоб метри були усталеним типом введення.

Тепер – до CSS. Це має вигляд, вельми подібний до оформлення валідації, що вже бачений раніше; нічого особливого.

```css
div {
  margin-bottom: 10px;
  position: relative;
}

input[type="number"] {
  width: 100px;
}

input + span {
  padding-right: 30px;
}

input:invalid + span::after {
  position: absolute;
  content: "✖";
  padding-left: 5px;
}

input:valid + span::after {
  position: absolute;
  content: "✓";
  padding-left: 5px;
}
```

І врешті – JavaScript:

```js
const metersInputGroup = document.querySelector(".metersInputGroup");
const feetInputGroup = document.querySelector(".feetInputGroup");
const metersInput = document.querySelector("#meters");
const feetInput = document.querySelector("#feet");
const inchesInput = document.querySelector("#inches");
const switchBtn = document.querySelector('input[type="button"]');

switchBtn.addEventListener("click", () => {
  if (switchBtn.getAttribute("class") === "meters") {
    switchBtn.setAttribute("class", "feet");
    switchBtn.value = "Введіть зріст у метрах";

    metersInputGroup.style.display = "none";
    feetInputGroup.style.display = "block";

    feetInput.setAttribute("required", "");
    inchesInput.setAttribute("required", "");
    metersInput.removeAttribute("required");

    metersInput.value = "";
  } else {
    switchBtn.setAttribute("class", "meters");
    switchBtn.value = "Введіть зріст у футах і дюймах";

    metersInputGroup.style.display = "block";
    feetInputGroup.style.display = "none";

    feetInput.removeAttribute("required");
    inchesInput.removeAttribute("required");
    metersInput.setAttribute("required", "");

    feetInput.value = "";
    inchesInput.value = "";
  }
});
```

Після оголошення кількох змінних до `button` додається слухач повідомлень для контролю механізму перемикання. Це доволі просто, здебільшого полягає в змінах атрибута `class` і елемента {{HTMLElement("label")}}, а також оновленні виведених значень у двох наборах полів, коли натиснена кнопка.

(Зверніть увагу, що тут не розкривається перетворення значень між метрами й футами-дюймами, що реальний вебзастосунок, ймовірно, робив би.)

> **Примітка:** Коли користувач клацає кнопку, з поля (чи полів), що приховується, прибирається атрибут `required`, і очищається атрибут (чи атрибути) `value`. Це необхідно, щоб форма могла бути подана, якщо заповнені не обидва набори полів. Також це необхідно, щоб форма не подавала дані, котрі користувач подавати не збирався.
>
> Якби це не було зроблено, довелось би вводити фути й дюйми **та** метри, аби мати змогу подати форму!

## Доступність

Неявна [роль](/uk/docs/Web/Accessibility/ARIA/Roles) елемента `<input type="number">` – [`spinbutton`](/uk/docs/Web/Accessibility/ARIA/Roles/spinbutton_role) (лічильник). Якщо лічильник не є важливою особливістю контрольного елемента, слід розглянути варіант _не_ використовувати `type="number"`. Натомість варто застосувати [`inputmode="numeric"`](/uk/docs/Web/HTML/Global_attributes/inputmode) вкупі з атрибутом [`pattern`](/uk/docs/Web/HTML/Attributes/pattern), котрий обмежить символи числами й пов'язаними символами. При використанні `<input type="number">` присутній ризик того, що користувачі випадково збільшать число, поки намагаються зробити щось інше. Крім того, якщо користувачі намагаються ввести щось, що не є числом, то не має явного пояснення того, що саме вони роблять не так.

Також слід розглянути варіант використання атрибута [`autocomplete`](/uk/docs/Web/HTML/Attributes/autocomplete), аби допомогти користувачам заповнити форму швидше і з меншими шансами отримання помилок. Наприклад, для ввімкнення автозаповнення поштового індексу, слід задати `autocomplete="postal-code"`.

## Технічний підсумок

<table class="properties">
  <tbody>
    <tr>
      <td><strong><a href="#znachennia">Значення</a></strong></td>
      <td>{{jsxref("Number")}}, що представляє число, або порожнє</td>
    </tr>
    <tr>
      <td><strong>Події</strong></td>
      <td>
        {{domxref("HTMLElement/change_event", "change")}} та
        {{domxref("HTMLElement/input_event", "input")}}
      </td>
    </tr>
    <tr>
      <td><strong>Підтримувані загальні атрибути</strong></td>
      <td>
        {{htmlattrxref("autocomplete", "input")}},
        {{htmlattrxref("list", "input")}},
        {{htmlattrxref("placeholder", "input")}},
        {{htmlattrxref("readonly", "input")}}
      </td>
    </tr>
    <tr>
      <td><strong>Атрибути IDL</strong></td>
      <td><code>list</code>, <code>value</code>, <code>valueAsNumber</code></td>
    </tr>
    <tr>
      <td><strong>Інтерфейс DOM</strong></td>
      <td><p>{{domxref("HTMLInputElement")}}</p></td>
    </tr>
    <tr>
      <td><strong>Методи</strong></td>
      <td>
        {{domxref("HTMLInputElement.select", "select()")}},
        {{domxref("HTMLInputElement.stepUp", "stepUp()")}},
        {{domxref("HTMLInputElement.stepDown", "stepDown()")}}
      </td>
    </tr>
  </tbody>
</table>

## Специфікації

{{Specifications}}

## Сумісність із браузерами

{{Compat}}

## Дивіться також

- [Посібник з форм HTML](/uk/docs/Learn/Forms)
- {{HTMLElement("input")}}
- [`<input type="tel">`](/uk/docs/Web/HTML/Element/input/tel)
- [Сумісність властивостей CSS](/uk/docs/Learn/Forms/Property_compatibility_table_for_form_controls)
- [Стаття: Чому Gov.UK змінив тип полів для чисел (англ.)](https://technology.blog.gov.uk/2020/02/24/why-the-gov-uk-design-system-team-changed-the-input-type-for-numbers/)

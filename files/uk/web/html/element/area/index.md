---
title: "<area> – Елемент області на карті зображення"
slug: Web/HTML/Element/area
page-type: html-element
browser-compat: html.elements.area
---

{{HTMLSidebar}}

Елемент [HTML](/uk/docs/Web/HTML) **`<area>`** (область) визначає область всередині карти зображення, що має наперед визначені області для клацання. _Карта зображення_ дозволяє зв'язувати геометричні області на зображенні з {{Glossary("Hyperlink", "гіпертекстовими посиланнями")}}.

Цей елемент використовується лише всередині елемента {{HTMLElement("map")}}.

{{EmbedInteractiveExample("pages/tabbed/area.html", "tabbed-taller")}}

## Атрибути

Серед атрибутів цього елемента присутні [глобальні атрибути](/uk/docs/Web/HTML/Global_attributes).

- `alt`
  - : Альтернативний рядок тексту, для виведення у браузерах, що не виводять зображення.
    Цей текст повинен бути виражений так, щоб представляти користувачам вибір такого ж роду, як і зображення, коли воно відображається без альтернативного тексту.
    Цей атрибут є обов'язковим лише тоді, коли вжито атрибут [`href`](#href).
- `coords`

  - : Атрибут `coords` визначає координати атрибута [`shape`](#shape) щодо розміру, форми та розташування елемента `<area>`.
    Цей атрибут не повинен використовуватися, якщо `shape` має значення `default`.

    - `rect`: значення – `x1,y1,x2,y2`.
      Це значення задає координати верхнього лівого та нижнього правого кутів прямокутника.
      Наприклад, у `<area shape="rect" coords="0,0,253,27" href="#" target="_blank" alt="WebDoky">` ці координати – `0,0` та `253,27`, що вказує на верхній лівий та нижній правий кути прямокутника відповідно.
    - `circle`: значення – `x,y,radius`. Це значення задає координати центру кола та його радіус.
      Наприклад: `<area shape="circle" coords="130,136,60" href="#" target="_blank" alt="WebDoky">`.
    - `poly`: значення – `x1,y1,x2,y2,..,xn,yn`. Це значення визначає координати країв багатокутника.
      Якщо перша та остання пари координат не є однаковими, браузер додасть останню пару координат, щоб закрити багатокутник.

    Ці значення – числа пікселів CSS.

- `download`
  - : Цей атрибут, якщо він є, позначає те, що автор має намір використовувати гіперпосилання для завантаження ресурсу.
    Дивіться повний опис атрибута [`download`](/uk/docs/Web/HTML/Element/a#download) на сторінці {{HTMLElement("a")}}.
- `href`
  - : Ціль гіперпосилання області.
    Значення – дійсний URL.
    Цей атрибут можна пропустити; якщо він пропущений, то цей елемент `<area>` не представляє гіперпосилання.
- `ping`
  - : Вміщає розділений комами список URL, до яких, коли гіперпосилання використано, браузер відправить (в фоновому режимі) запити {{HTTPMethod("POST")}} з тілом `PING`.
    Зазвичай використовується для відстеження.
- `referrerpolicy`

  - : Рядок, що позначає те, якого посилача використовувати при отриманні ресурсу:

    - `no-referrer`: Заголовок {{HTTPHeader("Referer")}} не буде надіслано.
    - `no-referrer-when-downgrade`: Заголовок {{HTTPHeader("Referer")}} не буде надіслано до {{Glossary("origin", "походжень")}} без {{Glossary("TLS")}} ({{Glossary("HTTPS")}}).
    - `origin`: Надісланий посилач буде обмежений до походження сторінки-посилача: її [схеми](/uk/docs/Learn/Common_questions/Web_mechanics/What_is_a_URL), {{Glossary("host", "хоста")}} та {{Glossary("port", "порту")}}.
    - `origin-when-cross-origin`: Посилач, надісланий іншим походженням, буде обмежений схемою, хостом і портом. Переходи в межах того ж самого походження включатимуть в посилач увесь шлях.
    - `same-origin`: Посилач буде надісланий в межах {{Glossary("Same-origin policy", "того самого походження")}}, а запити до інших походжень не міститимуть інформації про посилача.
    - `strict-origin`: Надсилати походження документа як посилача, коли рівень безпеки протоколу залишається таким самим (HTTPS→HTTPS), але не надсилати його менш безпечному призначенню (HTTPS→HTTP).
    - `strict-origin-when-cross-origin` (усталене): Надсилати повний URL при виконанні запитів за тим самим походженням, надсилати лише походження, коли рівень протоколу безпеки залишається таким самим (HTTPS→HTTPS), і не надсилати заголовок менш безпечному призначенню (HTTPS→HTTP).
    - `unsafe-url`: Посилач уміщатиме походження _та_ шлях (але не [фрагмент](/uk/docs/Web/API/HTMLAnchorElement/hash), не [пароль](/uk/docs/Web/API/HTMLAnchorElement/password) і не [ім'я користувача](/uk/docs/Web/API/HTMLAnchorElement/username)).
      **Це значення є небезпечним**, оскільки воно випускає походження та шляхи з ресурсів, захищених TLS, до незахищених походжень.

- `rel`
  - : Для якорів, що вміщають атрибут [`href`](#href), цей атрибут визначає відношення об'єкта-цілі до об'єкта-посилання.
    Значення – список типів посилань, розділених пробілами.
    Значення та їхня семантика реєструються певним органом, що може мати значення для автора документа.
    Усталене відношення, якщо не задано іншого, – пусте. Цей атрибут слід використовувати лише тоді, коли присутній атрибут [`href`](#href).
- `shape`
  - : Форма пов'язаної активної ділянки. Специфікації HTML визначають значення `rect`, що визначає прямокутну область; `circle`, що визначає кругову область; `poly`, що визначає багатокутник; та `default`, що позначає всю область поза будь-якими визначеними формами.
- `target`

  - : Ключове слово або визначена автором назва {{Glossary("browsing context", "контексту перегляду")}} для виведення сполученого ресурсу.
    Наступні ключові слова мають особливі значення:

    - `_self` (усталене): Показати ресурс у поточному контексті перегляду.
    - `_blank`: Показати ресурс у новому, безіменному контексті перегляду.
    - `_parent`: Показати ресурс у контексті перегляду, що є батьківським відносно поточного, якщо поточна сторінка знаходиться всередині фрейму.
      Якщо батьківського контексту немає, то це значення працює так само, як `_self`.
    - `_top`: Показати ресурс у контексті перегляду найвищого рівня (контексті перегляду, що є предком поточного та не має батьківського контексту).
      Якщо батьківського контексту немає, то це значення працює так само, як `_self`.

    Цей атрибут слід використовувати лише тоді, коли присутній атрибут [`href`](#href).

    > **Примітка:** Задання на елементах `<area>` `target="_blank"` неявно задає таку ж логіку `rel`, як задання [`rel="noopener"`](/uk/docs/Web/HTML/Attributes/rel/noopener), який не задає `window.opener`. Дивіться статус підтримки у [Сумісності з браузерами](#sumisnist-iz-brauzeramy).

## Приклади

```html
<map name="primary">
  <area
    shape="circle"
    coords="75,75,75"
    href="left.html"
    alt="Клацнути, щоб піти ліворуч" />
  <area
    shape="circle"
    coords="275,75,75"
    href="right.html"
    alt="Клацнути, щоб піти праворуч" />
</map>
<img
  usemap="#primary"
  src="https://via.placeholder.com/350x150"
  alt="350 x 150 pic" />
```

### Результат

{{EmbedLiveSample('pryklady', 360, 160)}}

## Технічний підсумок

<table class="properties">
  <tbody>
    <tr>
      <th scope="row">
        <a href="/uk/docs/Web/HTML/Content_categories">Категорії вмісту</a>
      </th>
      <td>
        <a href="/uk/docs/Web/HTML/Content_categories#potokovyi-vmist">Потоковий вміст</a>,
        <a href="/uk/docs/Web/HTML/Content_categories#opovidalnyi-vmist">оповідальний вміст</a>.
      </td>
    </tr>
    <tr>
      <th scope="row">Дозволений вміст</th>
      <td>Жодного; це {{Glossary("void element", "пустий елемент")}}.</td>
    </tr>
    <tr>
      <th scope="row">Пропуск тегів</th>
      <td>Повинен мати початковий тег і не мати кінцевого.</td>
    </tr>
    <tr>
      <th scope="row">Дозволені батьківські елементи</th>
      <td>
        Будь-які елементи, що приймають <a href="/uk/docs/Web/HTML/Content_categories#opovidalnyi-vmist">оповідальний вміст</a>. Елемент <code>&#x3C;area></code> повинен мати предка {{HTMLElement("map")}}, але він не обов'язково повинен бути безпосереднім батьком.
      </td>
    </tr>
    <tr>
      <th scope="row">Неявна роль ARIA</th>
      <td>
       <a href="/uk/docs/Web/Accessibility/ARIA/Roles/link_role"><code>link</code></a>, якщо присутній атрибут <a href="#href"><code>href</code></a>, інакше – <a href="/uk/docs/Web/Accessibility/ARIA/Roles/generic_role"><code>generic</code></a>
      </td>
    </tr>
    <tr>
      <th scope="row">Дозволені ролі ARIA</th>
      <td>Немає дозволеної ролі</td>
    </tr>
    <tr>
      <th scope="row">Інтерфейс DOM</th>
      <td>{{domxref("HTMLAreaElement")}}</td>
    </tr>
  </tbody>
</table>

## Специфікації

{{Specifications}}

## Сумісність із браузерами

{{Compat}}

---
title: HTML – мова розмітки гіпертексту
short-title: HTML
slug: Web/HTML
page-type: landing-page
---

{{HTMLSidebar}}

**HTML** (HyperText Markup Language – мова розмітки гіпертексту) – найголовніший наріжний камінь Всесвітнього павутиння. Інші технології переважно використовуються для опису зовнішнього вигляду та способу представлення вебсторінок ([CSS](/uk/docs/Web/CSS)) і їх функціональності та поведінки ([JavaScript](/uk/docs/Web/JavaScript)).

Слово "гіпертекст" вказує на посилання, що поєднує вебсторінки одна з одною, як всередині одного вебсайту, так між різними. Посилання – корінна особливість Вебу. Завантажуючи вміст до Інтернету та пов'язуючи його зі сторінками, створеними іншими людьми, можна стати дієвим учасником Всесвітнього павутиння.

HTML використовує "розмітку" для опису тексту, зображень та іншого вмісту для відображення у вебоглядачі. Розмітка HTML включає особливі "елементи", наприклад, {{HTMLElement("head")}} (голову), {{HTMLElement("title")}} (назву), {{HTMLElement("body")}} (тіло), {{HTMLElement("header")}} (заголовок), {{HTMLElement("footer")}}(нижній колонтитул), {{HTMLElement("article")}} (параграф), {{HTMLElement("section")}} (розділ), {{HTMLElement("p")}} (абзац), {{HTMLElement("div")}} (ділянка), {{HTMLElement("span")}} (відрізок), {{HTMLElement("img")}} (зображення), {{HTMLElement("aside")}} (боковий), {{HTMLElement("audio")}} (звук), {{HTMLElement("canvas")}} (полотно), {{HTMLElement("datalist")}} (список даних), {{HTMLElement("details")}} (подробиці), {{HTMLElement("embed")}} (вбудоване), {{HTMLElement("nav")}} (навігація), {{HTMLElement("search")}} (пошук), {{HTMLElement("output")}} (вивід), {{HTMLElement("progress")}} (поступ), {{HTMLElement("video")}} (відео), {{HTMLElement("ul")}} (невпорядкований список), {{HTMLElement("ol")}} (упорядкований список), {{HTMLElement("li")}} (елемент списку), та багато інших.

Елемент HTML відділяється від решти тексту в документі за допомогою "тегів", котрі складаються з імені елемента, оточеного символами `<` та `>`. Ім'я елемента всередині тега є нечутливим до регістру. Таким чином, його можна писати у великому чи малому регістрі, або їх змішувати. Наприклад, тег `<title>` можна написати як `<Title>`, `<TITLE>` або будь-як іще. Втім, загальноприйнята і рекомендована практика – писати теги в малому регістрі.

Статті нижче допоміжні у вивченні HTML.

## Підручники для початківців

- [Ваш перший вебсайт – Створення вмісту](/uk/docs/Learn_web_development/Getting_started/Your_first_website/Creating_the_content)
  - : Ця стаття пропонує короткий огляд того, що таке HTML та як його використовувати, призначена для тих, хто цілковитий новачок у веброзробці.
- [Структурування вмісту засобами HTML](/uk/docs/Learn_web_development/Core/Structuring_content)
  - : Модуль HTML нашого розділу [Навчання веброзробки](/uk/docs/Learn_web_development) вчить всім основам HTML з самого початку.

## Посібники

- [Форми HTML](/uk/docs/Learn_web_development/Extensions/Forms)
  - : Форми – це дуже важлива частина Вебу: вони надають значну частину функціональності, необхідної для взаємодії з вебсайтами, наприклад, реєстрацію та автентифікацію, надсилання відгуків, купівлю товарів і багато іншого. Цей модуль дає старт зі створення клієнтської частини (фронтенду) форм.
- [Атрибути налаштувань CORS](/uk/docs/Web/HTML/Attributes/crossorigin)
  - : Деякі елементи HTML, що підтримують [CORS](/uk/docs/Web/HTTP/CORS), наприклад, {{HTMLElement("img")}} чи {{HTMLElement("video")}}, мають атрибут `crossorigin` (властивість `crossOrigin`), що дає змогу налаштовувати CORS-запити для стягуваних елементом даних.
- [Завантаження вмісту наперед за допомогою rel="preload"](/uk/docs/Web/HTML/Attributes/rel/preload)
  - : Значення `preload` атрибута [`rel`](/uk/docs/Web/HTML/Element/link#rel) елемента {{htmlelement("link")}} дає змогу писати декларативні запити даних всередині тега HTML {{htmlelement("head")}}, вказуючи ресурси, що будуть потрібні вебсторінці вельми скоро після завантаження, так, що варто почати завантаження їх наперед якомога раніше у життєвому циклі завантаження сторінки, до того, як почне діяти головний механізм візуалізації браузера. Це дає змогу пересвідчитись, що такі ресурси будуть доступними раніше, й зменшити ймовірність блокування ними першої візуалізації сторінки, що, як наслідок, призводить до покращення швидкодії. Ця стаття дає основні настанови щодо того, як працює `preload`.
- [Чуйні зображення](/uk/docs/Web/HTML/Responsive_images)
  - : У цій статті ми дізнаємося про концепцію чуйних зображень – зображень, що добре працюють на пристроях з геть різними розмірами екрана, роздільною здатністю та іншими подібними характеристиками – та розглянемо, які інструменти надає HTML, аби допомогти в їх реалізації. Це допомагає покращити продуктивність на різних пристроях.

## Посилання

- [Довідник з HTML](/uk/docs/Web/HTML/Reference)
  - : HTML складається з **елементів**, кожен з яких може бути видозмінений певною низкою **атрибутів**. Документи HTML пов'язані одне з одним за допомогою **посилань**.
- [Довідник елементів HTML](/uk/docs/Web/HTML/Element)
  - : Перегляд списку всіх {{glossary("Element", "елементів")}} {{glossary("HTML")}}.
- [Довідник атрибутів HTML](/uk/docs/Web/HTML/Attributes)
  - : Елементи в HTML мають **атрибути**. Це додаткові значення, що налаштовують елементи або видозмінюють їх поведінку у різний спосіб.
- [Глобальні атрибути](/uk/docs/Web/HTML/Global_attributes)
  - : Глобальні атрибути можуть бути вказані на всіх [елементах HTML](/uk/docs/Web/HTML/Element), _навіть тих, що не описані стандартом_. Це означає, що будь-які нестандартні елементи мусять приймати ці атрибути, навіть якщо ці елементи роблять документ невідповідним стандартові HTML5.
- [Елементи рядкового](/uk/docs/Glossary/Inline-level_content) та [блокового](/uk/docs/Glossary/Block-level_content) рівнів
  - : Елементи HTML зазвичай належать до "рядкового рівня" чи "блокового рівня". Елемент рядкового рівня займає лише простір, що оточений тегами, котрі його визначають. Блоковий елемент займає увесь простір свого батьківського елемента (контейнера), чим утворює "блокову рамку".
- [Коментарі HTML](/uk/docs/Web/HTML/Comments)
  - : Коментарі HTML вживаються для додавання до розмітки пояснювальних приміток або для запобігання тому, щоб браузер інтерпретував певні частини документа.
- [Настанови з типів та форматів медіа у Вебі](/uk/docs/Web/Media/Guides/Formats)
  - : Елементи {{HTMLElement("audio")}} та {{HTMLElement("video")}} дають змогу відтворювати аудіо та відео вміст у природний спосіб всередині вмісту, без потреби підтримки будь-якого зовнішнього програмного забезпечення.
- [Категорії вмісту HTML](/uk/docs/Web/HTML/Content_categories)
  - : HTML складається з декількох ґатунків вмісту, кожен з яких дозволений у певних контекстах, але заборонений в інших. Подібно до цього, кожен контекст має низку інших категорій вмісту, котрі він може містити, та елементів, що можуть або не можуть в них використовуватись. Це настанови щодо таких категорій.
- [Режим сумісності та режим стандартів](/uk/docs/Web/HTML/Quirks_Mode_and_Standards_Mode)
  - : Історична інформація про режим сумісності та режим стандартів.

## Пов'язані теми

- [Застосування кольору до елементів HTML за допомогою CSS](/uk/docs/Web/CSS/CSS_colors/Applying_color)
  - : Ця стаття покриває більшість способів використання CSS для додання кольору до вмісту HTML, перелічуючи частини документів HTML, що можуть бути розфарбовані, і властивості CSS, за допомогою яких це можливо.

---
title: Дерево доступності
slug: Glossary/Accessibility_tree
page-type: glossary-definition
---

{{GlossarySidebar}}

**Дерево доступності** вміщає інформацію, що стосується {{Glossary("accessibility", "доступності")}}, відносно більшості елементів HTML.

Браузери перетворюють розмітку на внутрішнє представлення, що зветься _[деревом DOM](/uk/docs/Web/API/Document_Object_Model/Using_the_Document_Object_Model)_. Дерево DOM вміщає об'єкти, що представляють усі елементи, атрибути та текстові вузли розмітки. Потім браузери на основі дерева DOM створюють дерево доступності, яке використовується специфічними для конкретної платформи API Доступності, аби надати представлення, яке розуміють допоміжні технології, наприклад, читачі з екрана.

Кожний об'єкт дерева доступності має чотири властивості:

- **name** (назва)
  - : Як нам називати цей об'єкт? Наприклад, посилання з текстом "Читати далі" матиме назву "Читати далі" (більше про те, як обчислюються назви, читайте в [специфікації Обчислення доступних назви та опису](https://www.w3.org/TR/accname-1.1/)).
- **description** (опис)
  - : Як описати цю штуку, якщо треба надати більше опису, ніж просто назву? Опис таблиці може пояснювати, якого роду інформацію ця таблиця містить.
- [**role**](/uk/docs/Web/Accessibility/ARIA/Roles) (роль)
  - : Якого різновиду цей об'єкт? Наприклад, чи це кнопка, смуга навігації або список елементів?
- [**state**](/uk/docs/Web/Accessibility/ARIA/Attributes) (стан)
  - : Чи має цей об'єкт стан? Серед прикладів – поле для галочки, що має галочку або ні, а також стан згорнутості та розгорнутості елемента [`<summary>`](/uk/docs/Web/HTML/Element/summary).

Крім цього, дерево доступності нерідко вміщає інформацію про те, що з елементом можна зробити: за посиланням можна _перейти_, в текстовому полі можна _щось надрукувати_ тощо.

**[Об'єктна модель доступності](https://wicg.github.io/aom/explainer.html) (AOM)**, хоч і досі, на квітень 2022 року, є чернеткою Web Incubator Community Group, має намір вѝносити API, завдяки яким легше буде виражати семантику доступності, і потенційно надавати доступ для зчитування обчисленого дерева доступності.

## Дивіться також

- [Доступність](/uk/docs/Web/Accessibility)
- [Навчання доступності](/uk/docs/Learn/Accessibility)
- [Тестування вебдоступності](https://uk.wikipedia.org/wiki/%D0%A2%D0%B5%D1%81%D1%82%D1%83%D0%B2%D0%B0%D0%BD%D0%BD%D1%8F_%D0%B2%D0%B5%D0%B1%D0%B4%D0%BE%D1%81%D1%82%D1%83%D0%BF%D0%BD%D0%BE%D1%81%D1%82%D1%96) на Вікіпедії
- [З вебдоступністю на думці](https://webaim.org/)
- [ARIA](/uk/docs/Web/Accessibility/ARIA)
- [Ініціатива вебдоступності W3C (WAI)](https://www.w3.org/WAI/)
- [Доступні збагачені інтернет-застосунки (WAI-ARIA)](https://w3c.github.io/aria/)
- Споріднені терміни глосарія:
  - {{Glossary("Accessibility", "Доступність")}}
  - {{Glossary("Accessible description", "Доступний опис")}}
  - {{Glossary("Accessible name", "Доступна назва")}}
  - {{Glossary("ARIA")}}

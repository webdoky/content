---
title: Base64
slug: Glossary/Base64
page-type: glossary-definition
---

{{GlossarySidebar}}

**Base64** (за основою 64) – це група споріднених кодувань [перетворення з двійкової у текстову форму](https://en.wikipedia.org/wiki/Binary-to-text_encoding), що представляють двійкові дані у вигляді рядка {{glossary("ASCII")}} за допомогою перетворення їх на представлення з системою числення 64. Термін _Base64_ походить від конкретного [кодування передачі вмісту MIME](https://en.wikipedia.org/wiki/MIME#Content-Transfer-Encoding).

Коли термін "Base64" вживається сам по собі на позначення певного {{glossary("algorithm", "алгоритму")}}, він зазвичай означає версію Base64, описану у [RFC 4648](https://datatracker.ietf.org/doc/html/rfc4648), розділі 4, яка використовує наступний алфавіт для представлення розрядних цифр системи числення 64, разом із `=` як символом відступу:

```plain
ABCDEFGHIJKLMNOPQRSTUVWXYZabcdefghijklmnopqrstuvwxyz0123456789+/
```

Поширена варіація – "безпечний для URL Base64", котрий пропускає відступ і замінює `+/` на `-_`, щоб уникнути символів, які можуть створювати проблеми у сегментах шляху {{glossary("URL")}} і параметрах запиту. У цьому кодуванні немає потреби, якщо ви не кладете дані в сегмент шляху чи параметр запиту: наприклад, [адреси URL даних](/uk/docs/Web/URI/Schemes/data) не мають ані першого, ані другого, а отже можуть використовувати стандартне кодування Base64.

Схеми кодування Base64 заведено використовувати для кодування двійкових даних для зберігання чи передачі засобами, що можуть працювати лише з текстом ASCII (або певною надмножиною ASCII, що все одно не здатна приймати довільні двійкові дані). Це забезпечує, що дані залишаються незмінними під час транспортування. Поширені застосування Base64:

- Електронна пошта через [MIME](https://uk.wikipedia.org/wiki/MIME)
- Зберігання складних даних у [XML](/uk/docs/Web/XML)
- Кодування двійкових даних, щоб їх можна було включити в [URL-адресу `data:`](/uk/docs/Web/URI/Schemes/data)

## Збільшення розміру при кодуванні

Кожна цифра Base64 представляє 6 біт даних. Отже, три 8-бітові байти вихідного рядка чи двійкового файлу (3×8 біт = 24 біти) можна представити чотирма 6-бітовими цифрами Base64 (4×6 = 24 біти).

Це означає, що версія рядка чи файлу в Base64 зазвичай приблизно на третину більша за вихідні дані (точний приріст розміру залежить від різних факторів, таких як абсолютна довжина рядка, остача від ділення його довжини на 3 та те, чи використовуються символи відступу).

## Остання порція

Рядок base64 можна поділити на чотирисимвольні порції, де в останній порції може бути менше 4 символів. Ця порція може бути доповнена символами `=`, щоб складатися рівно з 4 символів. Коли не рахувати символи доповнення, остання порція може бути чимось із наступного:

- 2 символи: кодує 12 бітів, що представляють 1 байт (8 бітів) даних
- 3 символи: кодує 18 бітів, що представляють 2 байти (16 байтів) даних
- 4 символи: кодує 24 біти, що представляють 3 байти (24 біти) даних

У перших двох випадках символи можуть мати додаткові 4 або 2 додаткові біти в кінці, що не представляють жодних даних. У такому разі [RFC 4648](https://datatracker.ietf.org/doc/html/rfc4648#section-3.5) вимагає, аби кодувальники задавали в цих бітах нулі, а декодувальники – (необов'язково) викидали помилку, коли в цих бітах не нулі. Наприклад, якщо закодовані дані є одним байтом `0b01010101`, де другий символ має 4 біти в кінці, задані нулями. Декодування `VR==` (де другий символ представляє `0b010001`) технічно призводить до того самого байта `0b01010101`, проте декодувальник може викинути помилку, адже біти в кінці – не нульові.

## Підтримка в JavaScript

Клас {{jsxref("Uint8Array")}} пропонує для перетворення даних на та із base64 методи {{jsxref("Uint8Array.fromBase64()")}}, {{jsxref("Uint8Array.prototype.toBase64()")}} і {{jsxref("Uint8Array.prototype.setFromBase64()")}}.

Також для розкодування та кодування рядків Base64 браузери надають дві функції JavaScript:

- {{domxref("Window.btoa()")}} (також {{domxref("WorkerGlobalScope.btoa()", "доступна у воркерах", "", "nocode")}}) – створює рядок ASCII, закодований Base64, з рядка двійкових даних ("btoa" слід читати як "binary to ASCII", "двійкове в ASCII").
- {{domxref("Window.atob()")}} (також {{domxref("WorkerGlobalScope.atob()", "доступна у воркерах", "", "nocode")}}) – розкодовує рядок, закодований Base64 ("atob" слід читати як "ASCII to binary", "ASCII у двійкове").

> [!NOTE]
> Base64 – це двійкове кодування, а не текстове, але `btoa` та `atob` були додані до вебплатформи до того, як вона почала підтримувати двійкові типи даних. В результаті ці дві функції використовують рядки для представлення двійкових даних, при чому {{glossary("code point", "кодова точка")}} кожного символу представляє значення кожного байта. Це призвело до поширеного неправильного розуміння, ніби `btoa` можна використовувати для кодування довільних текстових даних – наприклад, створення Base64 `data:` URL текстового чи HTML-документа.
>
> Проте відповідність між байтами та кодовими точками надійно виконується лише для кодових точок до `0x7f`. Крім того, кодові точки понад `0xff` призведуть до викидання помилки `btoa`, через перевищення максимального значення для 1 байта. Наступний розділ детально описує, як обійти це обмеження при кодуванні довільного тексту Unicode.

## Дивіться також

- API JavaScript:
  - {{domxref("Window.atob()")}} (також {{domxref("WorkerGlobalScope.atob()", "доступна у воркерах", "", "nocode")}})
  - {{domxref("Window.btoa()")}} (також {{domxref("WorkerGlobalScope.btoa()", "доступна у воркерах", "", "nocode")}})
  - {{jsxref("Uint8Array")}}
- [URL даних](/uk/docs/Web/URI/Schemes/data)
- [Base64](https://uk.wikipedia.org/wiki/Base64) на Вікіпедії
- Алгоритм Base64, описаний у [RFC 4648](https://datatracker.ietf.org/doc/html/rfc4648)

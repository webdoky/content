---
title: Світова павутина
slug: Glossary/World_Wide_Web
page-type: glossary-definition
---

{{GlossarySidebar}}

_Світова павутина_ – котру ще звуть **Вебом** або **тенетами** – це система взаємопов'язаних публічних вебсторінок, доступних через {{Glossary("Internet", "Інтернет")}}. Веб – це не те саме, що Інтернет: Веб – це одне з багатьох застосувань, побудованих на основі Інтернету.

Тім Бернерс-Лі запропонував архітектуру того, що пізніше стало відомим як Світова павутина. Він створив перші веб{{Glossary("Server","сервер")}}, веб{{Glossary("Browser","браузер")}} і вебсторінку на своєму комп'ютері в лабораторії фізичних досліджень CERN у 1990 році. У 1991 році він оголосив про своє творіння в новинній спільноті alt.hypertext, позначивши момент, коли Веб вперше став публічним.

Система, відома сьогодні як "Веб", складається з декількох компонентів:

- Протокол **{{Glossary("HTTP")}}** керує передачею даних між сервером і клієнтом.
- Щоб звернутися до вебкомпонента, клієнт надає унікальний універсальний ідентифікатор, який зветься **{{Glossary("URL")}}** (однорідний локатор ресурса) або {{Glossary("URI")}} (однорідний ідентифікатор ресурса) (раніше відомий як універсальний ідентифікатор документа – UDI).
- **{{Glossary("HTML")}}** (мова розмітки гіпертексту) – це найпоширеніший формат для публікації вебдокументів.

Сполучення або пов'язання ресурсів за допомогою {{Glossary("Hyperlink","гіперпосилань")}} – це визначальна концепція Вебу, яка допомагає визначити його як колекцію пов'язаних документів.

Невдовзі після винайдення Вебу Тім Бернерс-Лі заснував {{Glossary("W3C")}} (Консорціум Світової павутини), щоб стандартизувати і розвивати Веб далі. Цей консорціум складається з ключових груп, зацікавлених у Вебі, як то розробників веббраузерів, урядових установ, дослідників і університетів. Його місія включає освіту та просвіту.

## Дивіться також

- [Вивчаймо Веб](/uk/docs/Learn)
- [Всесвітнє павутиння](https://uk.wikipedia.org/wiki/%D0%92%D1%81%D0%B5%D1%81%D0%B2%D1%96%D1%82%D0%BD%D1%94_%D0%BF%D0%B0%D0%B2%D1%83%D1%82%D0%B8%D0%BD%D0%BD%D1%8F) на Вікіпедії
- [Вебсайт W3C](https://www.w3.org/)

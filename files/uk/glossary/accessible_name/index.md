---
title: Доступна назва
slug: Glossary/Accessible_name
page-type: glossary-definition
---

{{GlossarySidebar}}

**Доступна назва** – це назва елемента користувацького інтерфейсу; це текст, пов'язаний з елементом HTML, який служить користувачам допоміжних технологій підписом елемента.

Доступні назви доносять призначення чи задум елемента. Це допомагає користувачам зрозуміти, для чого цей елемент і як з ним взаємодіяти. Загалом, доступні назви елементів повинні бути неповторним на всій сторінці. Це допомагає користувачам відрізняти елемент від інших елементів і визначити елемент, з яким хочуть взаємодіяти.

Залежно від елемента та розмітки HTML, значення доступної назви може виводитися від видимого (наприклад, тексту всередині {{HTMLElement("figcaption")}}) або невидимого (наприклад, атрибута `aria-label`, заданого на елементі) вмісту, або ж від поєднання першого та другого. Те, як визначається доступна назва елемента, засновано на [обчисленні доступної назви](https://www.w3.org/WAI/ARIA/apg/practices/names-and-descriptions/#name_calculation), яке відрізняється для різних елементів.

Найкраще для доступної назви користуватися видимим текстом. Чимало елементів, серед яких {{HTMLElement("a")}}, {{HTMLElement("td")}} і {{HTMLElement("button")}}, отримують свою доступну назву від свого вмісту. Наприклад, у разі `<a href="foo.html">Bar</a>` доступна назва цього гіперпосилання – "Bar."

Інші елементи отримують свою доступну назву від вмісту пов'язаних з ними елементів. Наприклад, коли елемент {{HTMLElement("fieldset")}} або {{HTMLElement("table")}} має серед нащадків елемент, відповідно, {{HTMLElement("legend")}} або {{HTMLElement("caption")}}, то зв'язування вкладеного елемента з предком, якому він надає доступну назву, є автоматичним. Для формових елементів, як от {{HTMLElement("textarea")}} або {{HTMLElement("input")}}, доступна назва походить від пов'язаного з ними елемента {{HTMLElement("label")}}. Зв'язування необхідно явно визначити, задавши на елементі `<label>` атрибут `for`, що відповідає `id` формового елемента. Інший варіант – утворюється неявне зв'язування, коли формовий контрольний елемент безпосередньо вкладений в елемент `<label>`.

Для частини елементів доступна назва походить від атрибутів; наприклад, атрибута `alt` у разі {{HTMLElement("img")}}. Для зображення Given `<img src="grape.jpg" alt="банан"/>` доступна назва – це "банан".

Щоб утворити зв'язування між видимим вмістом і елементом або кількома текстовими вузлами та елементом, можна скористатися атрибутом [`aria-labeledby`](/uk/docs/Web/Accessibility/ARIA/Attributes/aria-labelledby). Якщо немає видимого тексту, який можна було б зв'язати з елементом UI, якому потрібна доступна назва, може бути використаний атрибут [`aria-label`](/uk/docs/Web/Accessibility/ARIA/Attributes/aria-label). Назви не повинні додаватися до елементів, що розмічають текст, наприклад, {{HTMLElement("code")}}, {{HTMLElement("del")}} і {{HTMLElement("mark")}}.

Багатьом елементам, наприклад, розділам текстового вмісту, доступна назва не потрібна. Усі контрольні елементи повинні мати доступні назви. Усі зображення, що доносять інформацію та не є суто декоративними, також повинні їх мати.

Допоміжні технології сповіщають користувачам властивість доступної назви, яка вміщає доступну назву, а також роль елемента. Попри те, що багатьом елементам не потрібна доступна назва, необхідно надавати таку назву, щоб замістити або доповнити вміст елементів із заданими [ролями](/uk/docs/Web/Accessibility/ARIA/Roles). Наприклад, [`tabpanel`](/uk/docs/Web/Accessibility/ARIA/Roles/tabpanel_role) – це розділ вмісту, що з'являється, коли користувач активує зв'язаний елемент з роллю [`tab`](/uk/docs/Web/Accessibility/ARIA/Roles/tab_role). Ця роль може бути задана на елементі без необхідної назви, наприклад, елементі {{HTMLElement("div")}}. `tab` - це контрольний елемент, що мусить мати доступну назву. `tabpanel` – це дочірній (щодо `tab`) елемент (розділ зі вмістом). Додати до `tabpanel` атрибут `aria-labelledby` – найкраща практика.

## Дивіться також

- [Ролі ARIA](/uk/docs/Web/Accessibility/ARIA/Roles)
- [Атрибут ARIA](/uk/docs/Web/Accessibility/ARIA/Attributes)
- [Обчислення доступних назви та опису 1.2 (accname)](https://w3c.github.io/accname/#mapping_additional_nd_description)
- [Доступність](/uk/docs/Web/Accessibility)
- [Навчання доступності](/uk/docs/Learn/Accessibility)
- [Вебдоступність](https://en.wikipedia.org/wiki/Web_accessibility) on Wikipedia
- [З вебдоступністю на думці](https://webaim.org/)
- [ARIA](/uk/docs/Web/Accessibility/ARIA)
- [Ініціатива вебдоступності W3C (WAI)](https://www.w3.org/WAI/)
- [Доступні багаті Інтернет-застосунки (WAI-ARIA)](https://w3c.github.io/aria/)
- Споріднені терміни глосарія:
  - {{Glossary("Accessibility", "Доступність")}}
  - {{Glossary("Accessibility tree", "Дерево доступності")}}
  - {{Glossary("Accessible description", "Доступний опис")}}
  - {{Glossary("ARIA")}}

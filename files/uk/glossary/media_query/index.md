---
title: Медійний запит
slug: Glossary/Media_query
page-type: glossary-definition
---

{{GlossarySidebar}}

**Медійний запит** (медіазапит) – це логічний вираз, що є засобом для CSS, JavaScript, HTML та інших мов Вебу для перевірки аспектів користувацького агента чи пристрою, в якому виводиться документ, незалежних від вмісту цього документа, для з'ясування того, чи варто застосовувати певний блок коду або можливість.

Медійні запити використовуються для умовного застосування стилів CSS за допомогою директив {{cssxref("@media")}} й {{cssxref("@import")}}, а в JavaScript – для перевірки та відстеження станів пристрою, наприклад, за допомогою методу {{DOMxRef("Window.matchMedia", "matchMedia()")}}, властивості {{DOMxRef("MediaQueryList.matches", "matches")}} і події {{DOMxRef("MediaQueryList.change_event", "change")}}. Медійні запити використовуються як значення атрибутів `media` елементів [HTML](/uk/docs/Web/HTML) [`<link>`](/uk/docs/Web/HTML/Element/link#media), [`<source>`](/uk/docs/Web/HTML/Element/source#media) і [`<style>`](/uk/docs/Web/HTML/Element/style#media), умовно застосовуючи відповідний зв'язок, джерело або стиль, якщо медійний запит є істинним. Якщо атрибут `media` відсутній, він усталено вважається `true`. Медійні запити також використовуються як значення атрибута [`sizes`](/uk/docs/Web/API/HTMLImageElement/sizes) елемента {{HTMLElement("img")}}.

Медійні запити утворюються з необов'язкових модифікаторів медійних запитів і типів медіа, нуля або більше медійних умов, а також логічних операторів.

Медійні запити переобчислюються внаслідок змін у користувацькому середовищі, наприклад, коли користувач розширює вікно браузера або повертає мобільний пристрій на бік, змінюючи орієнтацію з портретної на альбомну.

Кілька розділених комами медіазапитів утворюють **список медійних запитів**. Список медійних запитів є істинним, якщо щонайменше один з медіазапитів у ньому є істинним, а хибним – лише якщо всі медіазапити у ньому є хибними.

Перед медійним запитом може стояти один необов'язковий модифікатор медіазапиту, `not` чи `only`, і якщо це `not`, то такий модифікатор змінює значення подальшого медійного запиту.

## Дивіться також

- [Застосування медійних запитів](/uk/docs/Web/CSS/CSS_media_queries/Using_media_queries)
- Модуль [Медійних запитів CSS](/uk/docs/Web/CSS/CSS_media_queries/Using_media_queries)

---
title: Вміст блокового рівня
slug: Glossary/Block-level_content
page-type: glossary-definition
---

{{GlossarySidebar}}

У CSS вміст, що бере участь у блоковому компонуванні, зветься **вмістом блокового рівня**.

При блоковому компонуванні рамки розкладаються одна після одної, вертикально, починаючи від верхнього краю контейнерного блока. Ліва зовнішня грань кожної рамки торкається лівого краю контейнерного блока.\
Елемент блокового рівня завжди починається з нового рядка. При горизонтальному письмі, наприклад, в англійській мові або івриті, такий блок займає ввесь простір по горизонталі свого батьківського елемента (контейнера) та простір по вертикалі, рівний висоті його вмісту, таким чином утворюючи "блок".

> **Примітка:** Поведінка блокового компонування, описана вище, змінюється, якщо [`writing-mode`](/uk/docs/Web/CSS/writing-mode) контейнерного блока має значення, відмінне від [усталеного значення](/uk/docs/Web/CSS/writing-mode#formalne-vyznachennia).

> **Примітка:** Історично елементи HTML (_HyperText Markup Language_ – мови розмітки гіпертексту) були категоризовані як елементи "блокового рівня" або "рядкові" елементи. Як характеристика представлення, це тепер визначається мовою CSS.

## Приклади

У цьому прикладі два елементи абзаців ({{HTMLElement("p")}}) поміщені в {{HTMLElement("div")}}.

```html
<div>
  <p>
    Це перший абзац. Колір фону цих абзаців був змінений, щоб відрізнити їх від
    їхнього батьківського елемента.
  </p>
  <p>Це другий абзац.</p>
</div>
```

Елементи абзаців ({{HTMLElement("p")}}) усталено є елементами блокового рівня. Саме тому вони відображаються у блоковому компонуванні:

```css hidden
p {
  background-color: #8abb55;
}
```

{{EmbedLiveSample("pryklady")}}

## Дивіться також

- [Вміст рядкового рівня](/uk/docs/Glossary/Inline-level_content)
- [Контекст блокового форматування](/uk/docs/Web/Guide/CSS/Block_formatting_context)
- {{cssxref("display")}}
- [`writing-mode`](/uk/docs/Web/CSS/writing-mode)

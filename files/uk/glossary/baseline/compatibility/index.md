---
title: База (сумісність)
slug: Glossary/Baseline/Compatibility
page-type: glossary-definition
---

{{GlossarySidebar}}

**База** позначає можливості платформи Вебу, що працюють у всіх браузерах.
База допомагає прийняти рішення щодо використання можливості, повідомляючи, коли вона з меншою ймовірністю спричинить проблеми сумісності для відвідувачів вашого сайту.

Можливість Бази, чи то API, чи то набір властивостей CSS, чи то синтаксис JavaScript, працює одноманітно в декількох відомих і поширених стільничних і мобільних браузерах, серед яких Chrome, Edge, Firefox і Safari.

Можливості Бази описуються або як нові можливості в сучасних стабільних браузерах, або як широко доступні з постійною підтримкою надовго.

## Картки

![Зелений віджет з галочкою: База, широка доступність. Чотири логотипи браузерів, всі з галочками.](high.png)

Якщо присутня картка "**широка доступність**", то можна покластися на те, що можливість має стабільну історію підтримки в кожному з браузерів Бази.
Широкодоступна можливість присутня в багатьох браузерах уже протягом років.
Вона працює в багатьох браузерах і пристроях, навіть тих, що ще не оновлені до останнього випуску браузера.

![Синій віджет з галочкою: База 2022, нова можливість. Чотири логотипи браузерів, всі з галочками.](low.png)

Якщо присутня картка "**доступне віднедавна**", то можна покластися на те, що можливість працює принаймні в останній стабільній версії кожного з браузерів Бази, а нерідко й більшій їх кількості.
Нова можливість працює в останніх браузерах, але може не працювати в старіших браузерах і пристроях.
Уважно проаналізуйте аудиторію вашого сайту, перш ніж використовувати нову можливість.

![Сірий віджет з хрестиком: обмежена доступність. Чотири логотипи браузерів, два з галочками, два з хрестиками.](limited.png)

Якщо присутня картка "**обмежена доступність**", то можливість _не_ належить до Бази.
Проведіть власне дослідження та тестування над користувачами вашого сайту, перш ніж покладатися на використання цієї можливості, або зачекайте, поки вона не долучиться до Бази.

## Набір браузерів

База відстежує доступність у таких браузерах:

- Apple Safari (iOS)
- Apple Safari (macOS)
- Google Chrome (Android)
- Google Chrome (стільничний)
- Microsoft Edge (стільничний)
- Mozilla Firefox (Android)
- Mozilla Firefox (стільничний)

## Додаткові міркування

База – це посібник-підсумок для підтримки, вона не охоплює кожну ситуацію.
Якщо ваш сайт повинен працювати зі старішим пристроєм або випуском браузера, який не входить до статусу Бази, то вам може знадобитися власне дослідження або тестування.
Якщо База не охоплює вашу ситуацію, то розгляньте можливість прочитати таблиці сумісності браузерів на WebDoky або відвідати [caniuse.com](https://caniuse.com/), перш ніж покладатися на використання можливості.

## Як долучитися?

База – це спільна робота спільноти W3C WebDX Community Group, вона ґрунтується на відкритих даних про сумісність браузерів від MDN.
Якщо ви маєте питання, відгук, або хочете допомогти оновити та розширити можливості, що охоплюються звітами про стан Бази, то перейдіть до [web-platform-dx/feature-set](https://github.com/web-platform-dx/feature-set) і візьміть участь.

## Дивіться також

- [Кросбраузерне тестування](/uk/docs/Learn/Tools_and_testing/Cross_browser_testing)
- [Репозиторій web-platform-dx/feature-set](https://github.com/web-platform-dx/feature-set)
- [Група спільноти WebDX W3C](https://www.w3.org/community/webdx/)
- [Репозиторій mdn/browser-compat-data](https://github.com/mdn/browser-compat-data)

---
title: Пустий елемент
slug: Glossary/Void_element
page-type: glossary-definition
---

{{GlossarySidebar}}

**Пустий елемент** – це {{Glossary("element", "елемент")}} в HTML, який **не може** мати жодних дочірніх вузлів (тобто вкладених елементів або текстових вузлів). Пусті елементи мають лише початковий тег; кінцеві теги для пустих елементів не повинні задаватися.

У HTML пустий елемент не повинен мати кінцевого тега. Наприклад, `<input type="text"></input>` є недійсним HTML. На відміну від цього, елементи SVG або MathML, які не можуть мати жодних дочірніх вузлів, можуть використовувати кінцевий тег замість синтаксису самозакривального тега XML у своєму початковому тегу.

Специфікації [HTML](https://html.spec.whatwg.org/multipage/), [SVG](https://www.w3.org/TR/SVG2/) та [MathML](https://www.w3.org/TR/MathML3/) дуже чітко визначають, що який елемент може вміщати. Тому деякі комбінації тегів не мають семантичного змісту.

Попри те, що немає способу розмітити пустий елемент як такий, що має будь-яких нащадків, дочірні вузли можна додавати програмно до елемента в DOM за допомогою JavaScript. Але це не є доброю практикою, оскільки результат не буде надійним.

Пусті елементи в HTML такі:

- {{HTMLElement("area")}}
- {{HTMLElement("base")}}
- {{HTMLElement("br")}}
- {{HTMLElement("col")}}
- {{HTMLElement("embed")}}
- {{HTMLElement("hr")}}
- {{HTMLElement("img")}}
- {{HTMLElement("input")}}
- {{HTMLElement("link")}}
- {{HTMLElement("meta")}}
- {{HTMLElement("param")}} {{deprecated_inline}}
- {{HTMLElement("source")}}
- {{HTMLElement("track")}}
- {{HTMLElement("wbr")}}

## Самозакривальні теги

_Самозакривальні теги (`<tag />`) в HTML не існують._

Якщо в початковому тегу елемента HTML присутній символ `/` (скісна риска), то розбирачі HTML цей символ ігнорують. Це особливо важливо пам'ятати стосовно елементів штибу {{HTMLElement('script')}} і {{HTMLElement('ul')}}, які вимагають присутності кінцевого тега. У таких випадках додавання риски в кінці початкового тега не закриває елемент. Замість цього риска в кінці ігнорується, і елемент вважається відкритим, поки не зустрінеться явний кінцевий тег або поки розбирач неявно не закриє елемент на основі структури HTML і правил розбору. Наприклад, у випадку `<div/>Якийсь текст` браузери розтлумачать це як `<div>Some text</div>`, розглядаючи риску як проігноровану та вважаючи, що елемент div охоплює текст, який стоїть після нього.

Проте частина форматувальників коду додають символ скісної риски в кінець початкових тегів пустих елементів, щоб вони були сумісними з XHTML і їх було легше читати. Наприклад, деякі форматувальники коду перетворять `<input type="text">` на `<input type="text" />`.

Самозакривальні теги обов'язкові для пустих елементів у [XML](/uk/docs/Glossary/XML), [XHTML](/uk/docs/Glossary/XHTML) і [SVG](/uk/docs/Glossary/SVG) (наприклад, `<circle cx="50" cy="50" r="50" />`).

У SVG та MathML елементи, які не можуть мати жодних дочірніх вузлів, можна позначити як самозакривальні. У таких випадках, якщо початковий тег елемента позначений як самозакривальний, то елемент не повинен мати кінцевого тега.

> **Примітка:** Якщо символ `/` (скісна риска) в кінці початкового тегу безпосередньо передує значенню атрибута без лапок – без пробілу між ними – то така скісна риска стає частиною значення атрибута, а не видаляється розбирачем. Наприклад, розмітка `<img src=http://www.example.com/logo.svg/>` призводить до того, що значенням атрибута `src` є `http://www.example.com/logo.svg/` – що робить URL неправильним.

## Дивіться також

- [Заміщені елементи](/uk/docs/Web/CSS/Replaced_element)
